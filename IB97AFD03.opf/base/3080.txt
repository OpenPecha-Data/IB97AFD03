༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W20481
ImageGroup:
11 PD36349
7800570851
LCCN:
||97915625
ISBN:
Title:
རྣམ་འགྲེལ་གྱི་རྣམ་བཤད་གངས་ཅན་གྱི་རྒྱན
|rnam 'grel gyi rnam bshad gangs can gyi rgyan
འཇམ་དབྱངས་སྟོན་གཞོན་
Author:
Descriptor:
Original Publication:
'jam dbyangs ston gzhon
n/a
gangs ljongs shes rig gi nying bcud;n/a
Place:
pe cin
Publisher:
krung go'i bod kyi shes rig dpe skrun khang
Date:
1993
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



གངས་ལྗོངས་ཤེས་རིག་གི་ཉིང་བཅུད།
༄༅། །རྣམ་འགྲེལ་གྱི་རྣམ་བཤད་གངས་ཅན་གྱི་རྒྱན། །
བཙུན་པ་འཛིན་དང་གནོན།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་།



༄༅། ། «གངས་ལྗོངས་ཤེས་རིག་གི་ཉིང་བཅུད» ཅེས་པའི་
དཔེ་ཚོགས་འདི་སྒྲིག་སྤེལ་བྱེད་པའི་དོན་སྙིང་
གསལ་བཤད་མདོར་བསྡུས།
དང་པོ། དམིགས་ཡུལ་ནི། བོད་ཟལ་མོ་སྒང་པ་ཞེས་སུ་གྲགས་པ་འཛམ་གླིང་གི་སྒལ་སྟེང་དུ་
ཆགས་པའི་ མི་རིགས་ འདི་ཉིད་ལོ་རྒྱུས་རིང་ལ་རྩ་བའི་རིག་གནས་མི་རིགས་ཀྱི་ཁྱད་ཆོས་ལྡན་པའི་ གཞུང་་་་
ལུགས་ ཀྱང་གཞན་དྲིང་མི་འཇོག་པ་ཡོད་པ་ཞིག་ཡིན་ གཤིས་དེང་སྐབས་འཛམ་གླིང་ཐོག་ རྒྱལ་ཁབ་དང་ས་་
ཁུལ་ཁག་ཉི་ཤུ་ལྷག་ཙམ་ཞིག་གི་ནང་དུ་བོད་ཀྱི་རིག་གནས་ལ་ཞིབ་འཇུག་བྱེད་མཁན་ཚོགས་པ་ཆེ་ཆུང་་་་་་
མང་པོ་ཞིག་ཆེད་བཙུགས་ཀྱིས་དོ་སྣང་ཆེན་པོ་བྱེད་པ་དེ་དག་གི་དགོས་མཁོ་སྐོང་ཆེད་དང༌། རྒྱལ་ནང་
དུ་སྤྱི་ཚོགས་རིང་ལུགས་ཀྱི་དེང་རབས་ ཅན་ བཞི་དང༌། དངོས་པོ་དང་བསམ་པའི་དཔལ་ཡོན་གཉིས་
འཛུགས་སྤེལ་གྱི་རྦ་རླབས་འཕྱུར་བཞིན་པ་འདི་་ཉིད་དར་འཕེལ་ཇི་ཡོང་མིའི་ཤེས་རིག་ལ་རག་ལས་སྟབས་་
མི་རིགས་ཀྱི་རྩ་བའི་རིག་གནས་ཕུལ་བྱུང་རྣམས་ཉམས་པ་སོར་ཆུད་དང་མ་ཉམས་གོང་འཕེལ་གཏོང་བའི་
དགོས་མཁོ་སྐོང་བའི་ཆེད་དུ་ཡིན།
གཉིས་པ། བྱེད་ཐབས་ནི། འདི་ག་ཀྲུང་གོའི་ བོད་ཀྱི་ཤེས་རིག་ཞིབ་འཇུག་ལྟེ་གནས་ཀྱིས་སྔར་
རྒྱ་དཀར་རྒྱ་ནག་སོགས་ ཀྱི་ ཡི་གེ་ནས་བོད་ཡིག་ཏུ་བསྒྱུར་པའི་བཀའ་འགྱུར་དང་བསྟན་འགྱུར་ཆ་ཚང་པར་
སྐྲུན་བྱ་རྒྱུའི་ལས་འགོ་བཙུགས་ཟིན་པ་ཕུད། ད་ཕན་བོད་རང་ ཉིད་ཀྱི་མཁས་པས་མཛད་པའི་ བསྟན་
བཅོས་ཇི་ཙམ་ཡོད་པ་ད་ལྟ་དཀར་ཆག་དང་ གླེགས་བམ་དངོས་སུ་མཐོང་བ་རྩོམ་པ་པོ་ཉིས་སྟོང་ལྷག་ཙམ་་་
གྱི་ གསུང་རྩོམ་པོད་ཁྲི་ཕྲག་གསུམ་ཙམ་ཞིག་ འདུག་པ་དེ་དག་ཡོངས་རྫོགས་ སྡེ བ་ཅིག་ཏུ་དཔེ་སྐྲུན་ཐུབ་་་་་་
ཐབས་མེད་པར་བརྟེན་སྔ་འཕྲོས་ལག་ལེན་དུ་འཁྱོལ་ཐུབ་ཚོད་ལ་དཔགས་ཏེ་འདེམས་སྒྲུག་གིས་ལོ་རེར་་་་་
དེབ་བཅུ་རེ་བཏོན་ཏེ་ལོ་ལྔའི་ནང་ལ་དེ བ་ལྔ་བཅུ་ཐམ་པ་འདོན་སྤེལ་བྱ་རྒྱུའི་འཆར་གཞི་བཀོད་པ་ལྟར་་་་་
1988ལོའི་ལོ་སྨད་ནས་ བཟུང་ རྒྱལ་ཁབ་ཕྱི་ནང་གང་སར་འགྲེམས་རྒྱུ་ཡིན།
གསུམ་པ། དེ་དག་གི་ནང་དོན་ནི། སྒྲ་རིག་པ་དང་། ཚད་མ་རིག་པ། བཟོ་རིག་པ། གསོ་
བ་རིག་པ་བཅས་ཐུན་མོང་བའི་རིག་གནས་བཞི་དང་། ཐུན་མོང་མིན་པ་ནང་དོན་རིག་པ་སྟེ་རིག་ག་ནས་



ཆེ་བ་ལྔ་དང༌། སྙན་ངག་དང་། མངོན་བརྗོད། སྡེབ་སྦྱོར། ཟློས་གར། སྐར་རྩིས་བཅས་རིག་
གནས་ཆུང་བ་ལྔ། གཞན་ཡང་ལོ་རྒྱུས་དང་། ཆོས་འབྱུང་། རྣམ་ཐར་སོགས་ཏེ། མདོར་ན་ཤེས་བྱའི་
གནས་ལ་དོན་གཉེར་གྱིས་སྦྱང་བརྩོན་དང་། བརྟག་ཞིབ། ལག་བསྟར་སོགས་མཛད་པ་པོ་རྣམས་ཀྱིས་
ཁུངས་འཚོལ་ས་དང༌། གཞི་འཛིན་ས། ཕུགས་བཅོལ་ས་བཅས་ཀྱི་དོན་སྙིང་ལྡན་པ་རྣམས་ཡིན། །
བཞི་པ། དེ་དག་ལ་ཕན་ནུས་ཅི་ཡོད་ཅེ་ན། དཔེ་དེབ་འདི་དག་ལ་ནུས་པ་གང་ཞིག་ཡོད་དམ་ཞེ་ན།
དཔེ་དེབ་འདི་རྣམས་མཁས་པས་འཆད་ཉན་དཔྱད་གསུམ་མམ། དགག་བཞག་སྤང་གསུམ་སོགས་བསྲེགས་
བཅད་བརྡར་གསུམ་གྱི་སྒོ་ནས་གཏན་ལ་ཕབ་པ་ལུང་དང་རིགས་པ་གང་ཐད་ནས་གདེང་འཁེལ་བ་རྣམས་་
བདམས་ནས་ བསྒྲིགས་པ་ཞིག་ཡིན་པས་རང་ཉིད་ལ་གསུང་རབ་དང་ གཞུང་གི་དཀའ་གནད་གང་ཞིག་ཕྲད་
རུང་དེ་ཐད་ཀྱི་ གཞུང་གི་འགྲེལ་བ་རྣམས་འཕྱུགས་མེད་ལག་ལེན་དུ་འཁྱོལ་ན་དཀའ་གནད་དེ་ཐག་གཅོད་
ཐུབ་ངེས་ཤ་སྟག་ཡིན། ནང་དོན་གཙོ་བོ་རྣམས་དེབ་སོ་སོའི་འགོར་ཡང་ངོ་སྤྲོད་བྱས་ཡོད།
ཀྲུང་གོའི་བོད་ཀྱི་ཤེས་རིག་ཞིབ་འཇུག་ལྟེ་གནས་
་ 1987 ལོའི་ཟླ་7ཚེས: 1 ལ།



དཔེ་སྐྲུན་གསལ་བཤད། ་
《ཚད་མ་རྣམ་འགྲེལ་གྱི་རྣམ་པར་བཤད་པ་གནས་གསུམ་གསལ་བ་གངས་ཅན་གྱི་རྒྱན»ཞེས་བྱ་བ་་་
འདི་ནི་དུས་རབས་བཅུ་གསུམ་པའི་དུས་མཇུག་ཏུ་བརྩམས་པ་ཞིག་ཡིན། བསྟན་བཅོས་འདིས་དཔལ་
ཆོས་ཀྱི་གྲགས་པས་མཛད་པའི《ཚད་མ་རྣམ་འགྲེལ》ཤོ་ལོ་ཀ་ཉིས་སྟོང་ལྷག་ཙམ་ལ་དབྱེ་འབྱེད་ཞིབ་ཅིང་་་
གོ་རིམ་ཡོད་པ་དང་ཚིག་ཉུང་ལ་དོན་གསལ་གྱི་སྒོ་ནས་རྩ་བའི་ཚིག་རྐང་གི་འབྲུ་རེ་རེ་བཞིན་རྩལ་དུ་བཏོན་
ནས་འགྲེལ་བར་མཛད་པས། གངས་ལྗོངས་སུ་ས་པཎ་གྱི་བསྟན་བཅོས《ཚད་མ་རིགས་གཏེར»ཞེས་
བྱ་བའི་རྗེས་སུ་འབྲངས་ནས་བརྩམས་པའི་གསུང་རྩོམ་གལ་འགངས་ཆེ་བ་ཞིག་ཡིན། དཔེ་དེབ་འདིའི་
མ་དཔེ་ནི་དཔེ་རྒྱུན་དཀོན་པའི་དཔེ་རྙིང་བྲིས་མ་ཞིག་ཡིན་སྟབས། བོད་ཀྱི་རིག་གནས་ཤུལ་བཞག་མི་
ཉམས་གོང་འཕེལ་ཡོང་བ་དང་། ཚད་མའི་གཞུང་གི་དགོངས་དོན་ཟབ་འཇུག་བརྟག་དཔྱད་བྱེད་བདེ་
བའི་ཆེད། བྲིས་མ་དེ་གཞིར་བཟུང་ནས་ཆེད་མངགས་ཀྱིས་བསྒྲིགས་ཏེ་བསྐྲུན་པ་ཡིན།
རྩོམ་པ་པོ་ བཙུན་པ་སྟོན་གཞོན་བྱ་བ་ནི། 《དེབ་ཐེར་སྔོན་པོ»ནང་བཀོད་པའི་རྣམ་འགྲེལ་བརྒྱུད་
རིམ་ལྟར་ན། ས་པཎ་ཀུན་དགའ་རྒྱལ་མཚན་དང་། འུ་ཡུག་པ་རིགས་པའི་སེང་གེ། ཞང་མདོ་སྡེ་དཔལ་
རྣམས་ཀྱི་རྗེས་འཛིན་མཁན་སྔ་མའི་གྲས་ཤིག་ཡིན་ལ། འཇམ་དབྱངས་སྟོན་གཞོན་ཞེས་བཀོད་ཡོད།
ཁོང་ནི་དུས་རབས་བཅུ་གསུམ་པའི་དུས་མཇུག་ཙམ་ལ་གཙང་ཉང་སྟོད་དུ་སྐུ་འཁྲུངས། གངས་ཅན་
པའི་ཁྲོད་ཀྱི་རིགས་པ་སྨྲ་བ་རྣམས་ཀྱི་ གཙུག་གི་ནོར་བུ་ལྟ་བུར་གྱུར་པ་མཁས་པ་ཆེན་པོ་ཞང་མདོ་སྡེ་དཔལ་
དང༌། ཁ་ཆེའི་པཎྜི་ཏ་ཆེན་པོ་བི་མ་ལ་བྲི་དང་། སྐད་གཉིས་སྨྲ་བ་ཆེན་པོ་ཤོང་སྟོན་སྐུ་མཆེད་ལ་
སོགས་པ་མཁས་པའི་སྐྱེས་བུ་དུ་མའི་ཞབས་ཀྱི་པད་མོ་ཡུན་རིང་དུ་བསྟེན་པས། ལུང་དང༌། རིགས་པ་
དང་། སྒྲ་དང་། སྙན་ངག་དང་། སྡེབ་སྦྱོར་དང་། མངོན་བརྗོད་ཀྱི་བསྟན་བཅོས་རྣམས་ལེགས་
པར་རྟོགས་ཏེ། འཆད་རྩོད་རྩོམ་གསུམ་གྱི་བྱ་བར་མཁས་པ་རྩེར་སོན་དུ་གྱུར། རྒྱལ་བའི་གསུང་རབ་
《བཀའ་བསྟན་འགྱུར》ནང་བཀོད་པའི«ཚད་མའི་བསྟན་ བཅོས་རིགས་པ་ལ་འཇུག་པ་ཞེས་བྱ་བ»ད་་་་
ནི། རྒྱ་གཞུང་ནས་རྒྱའི་ལོ་ཙཱ་བ་ཆེན་པོ་ཐང་སམ་ཙང་གིས་བསྒྱུར་བའི་རྒྱ་ཡིག་མ་གཞིར་མཛད་དེ། རྒྱུའི་



དགེ་བཤེས་སིང་གྱང་ཇུ་དང་། བཙུན་པ་སྟོན་གཞོན་གཉིས་ནས་བོད་ཡིག་ཏུ་བསྒྱུར་བ་སོགས་ཚད་མའི་ ་
སྐོར་ལ་མཛད་རྗེས་ཆེ་ཞིང་། ཁོང་གི་རྣམ་ཐར་སོགས་མ་མཐོང་ཡང་སྤྱིར་བཏང་གི་དུས་ནི་གོང་དུ་ཞུས་
ཟིན་ལྟར་དང་གྲུབ་མཐའ་ས་སྐྱ་གཙོ་བོར་མཛད་པ་དང༌། གཙང་ཚེས་སྤོངས་གཉན་ཕུའི་ཆོས་གྲྭར་
འཆད་ཉན་ཡུན་རིང་མཛད་དོ། །
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་ནས།
༡༩༩༡ལོའི་ཟླ༡༢ཚེས༡༠ལ།



དཀར་ཆག
••• • • ཟབ• (117)
འགོ་བརྗོད། ............…
ཐོག་མར་དགེ་བ་ཀླད་ཀྱི་དོན། །
དང་པོ། མཆོད་པར་བརྗོད་པ། .......................... .................................... (4）
གཉིས་པ། དགོས་འབྲེལ་གྱི་ངག་བཀོད་དེ་བརྩམ་པར་དམ་བཅའ་བ། .......…....….....（6)
བར་དུ་དགེ་བ་གཞུང་གི་དོན། ............ ..................................…..............…... (11)
ལེའུ་དང་པོ། རང་དོན་རྗེས་སུ་དཔག་པའི་ལེའུ་བཤད་པ། ....
•...• (11)
དང་པོ། རྗེས་སུ་དཔག་པའི་རྒྱུ་རྟགས་བཤད་པ། ......
(1 1).
གཉིས་པ། རྟགས་ཀྱི་རྩ་བ་འབྲེལ་བ་ངེས་པར་བྱ་བ། ...........
(23)
ལེའུ་གཉིས་པ། ཐམས་ཅད་མཁྱེན་པ་ཞེས་བྱ་བའི་ལེའུ་བཤད་པ། ..............…........... (116)
དང་པོ། བསྟོད་པ་དངོས་ཀྱི་དོན། .….....…..…...
གཉིས་པ། དེ་ལྟར་བསྟོད་པའི་འཐད་པ། ..…..…….…...…..….……....
（212）
ལེའུ་གསུམ་པ། མངོན་སུམ་གྱི་ལེའུ་བཤད་པ། .....….…..….
（213)
དང་པོ། ཚད་མ་གྲངས་ངེས་སྤྱིར་སྒྲུབ་པ། ..…..………….
（214）
གཉིས་པ། མངོན་སུམ་ཚད་མའི་རང་བཞིན་ངེས་པར་བྱ་བ། .....…..…..…...........
གསུམ་པ། ཚད་འབྲས་ཀྱི་རྣམ་གཞག་སྤྱིར་དཔྱད་པ།
(303)
ལེའུ་བཞི་པ། གཞན་དོན་རྗེས་སུ་དཔག་པའི་ལེའུ་བཤད་པ། ...….......…..…..…........ （378).
དང་པོ། གཞན་དོན་རྗེས་ད་ པག་གི་མཚན་ཉིད། ..…..….
(378)
གཉིས་པ། མཚན་གཞིའི་རང་བཞིན་ངེས་པར་བྱ་བ། ..…...…....…........…..... (388)
མཐའ་མར་དགེ་བ་མཇུག་གི་དོན། ...........…...........….…….….....…..…........
དང་པོ། གཞུང་འདིའི་དོན་རྟོ གས་པར་དཀའ་ བར་ བསྟན་པ། ..…..…..…..…....….... (493）
གཉིས་པ། རྟོ གས་ན་ཕན་ཡོན་ཆེ་ བར་ བསྟན་པ།
••• ••• (493)
མཇུག་བྱང་། ......
(252)
( 4 93)
བ.. ... བབ• （ 4 95）



མ
དབྱ༄༅། ། ཚད་མ་རྣམ་འགྲེལ་གྱི་རྣམ་པར་བཤད་པ་
གནས་གསུམ་གསལ་བ་གངས་ཅན་གྱི་རྒྱན་
ཞེས་བྱ་བ་བཞུགས་སོ། །



*
་
，
འགོ་བརྗོད།
རྒྱ་གར་སྐད་དུ། པྲ་མཱ་ཎ་བཱར་ཏི་ཀཱ་བྷཱ་ཀྵ་ནམ་ཏྲི་སྠཱ་ན་པྲ་ཀཱ་ཤ་ཀེ་ཤཱ་ལང་ཀཱ་ར་ནཱ་མ། བོད་
སྐད་དུ། ཚད་མ་རྣམ་འགྲེལ་གྱི་རྣམ་པར་བཤད་པ་གནས་གསུམ་གསལ་བ་གངས་ཅན་གྱི་རྒྱན་ཞེས་བྱ་བ། །
འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། ། ་ ་་
ལེགས་ཚོགས་དུ་མས་ལེགས་བསྐྲུན་སྐུ་གསུམ་ཡོངས་འདུ་སྲིད་གསུམ་ཡོ་ལས་ཡོངས་བརྒལ་ཡང༌། །
ཡོན་ཏན་འབྲས་ཚོགས་སྙིང་རྗེའི་ལྗིད་ཀྱིས་རྣམ་པར་ནོན་སླད་འགྲོ་ནང་རྣམ་དུད་པའི། །དགེ་ལེགས་
གྲིབ་བསིལ་ཇི་སྲིད་སྲིད་པར་སྲིད་གསུམ་ཀུན་ཏུ་ཡོངས་ཁྱབ་པས། ལྟ་ངན་གདུང་པ་ཀུན་ནས་སྐྱོབ་མཛད་
མཛད་པ་མཐའ་ཡས་དེ་ལ་ཕྱག་འཚལ་ལོ། །རྒྱལ་བ་ཀུན་ཀྱི་ཟབ་ཡངས་མཁྱེན་པའི་ཆུ་གཏེར་བརྩེ་པས་
རྣམ་པར་བསྲུབས་པ་ལས། །གཞོན་ནུའི་སྐུ་མཆོག་ཟླ་རྒྱས་ལྟར་གསལ་ལྷར་བཅས་འགྲོ་བ་བདེ་བྱེད་
གཙུ ག་གི་རྒྱན། །གང་གིས་མཐོང་ཐོས་དྲན་པས་བློ་གྲོས་ངན་པའི་མུན་པ་ཀུན་ནས་འཇིག་བྱེད་པ། །
རྒྱལ་སྲས་ཐུ་བོ་འཇམ་དཔལ་དབྱངས་དེས་བདག་ཡིད་རྙོག་པ་མ་ལུས་སེལ་གྱུར་ཅིག །དྲུག་གསུམ་སྐབས་
གསུམ་བླ་མ་སེར་སྐྱ་གཟེགས་ཟན་མཁའ་གོས་ཅན་དང་རྐང་མིག་སྩོགས། །གང་གིས་རྣམ་བརྟགས་རྟོག་
གེ་ངན་པས་སྲིད་པའི་ར་བར་དམ་དུ་འཆིང་བྱེད་རྣམས། །ཡང་དག་རིགས་པའི་མཚོན་གྱིས་ར བ་ཏུ་
དྲལ་ཏེ་སྣང་སེལ་འོད་སྟོང་འབར་བ་ཡིས། །རྣམ་གྲོལ་ཡངས་པའི་ལམ་རབ་སྟོན་མཛད་མདོ་དང་རྣམ་
འགྲེལ་མཛད་པ་གང་དེ་རྒྱལ། །ཤེས་བྱ་ཀུན་ལ་ཀུན་ནས་སྦྱངས་པའི་བློ་གྲོས་མཆོག་གི་ལུས་རྒྱས་ཤིང༌། །
མཁས་རྣམས་དགའ་བའི་ཡོན་ཏན་བརྒྱ་ཕྲག་དུ་མའི་བརྒྱན་གྱིས་རྣམ་པར་མཛེས། །དྲི་མེད་བསྟན་པའི་
རྒྱལ་མཚན་ བརྟན་ པར་སྐྱོང་མཛད་ལྷར་བཅས་འགྲོ་བའི་དཔལ། །ཆོས་རྗེ་ཆོས་རྒྱལ་བཟང་པོའི་ཞབས་
པད་དྲི་མ་མེད་ལ་གུས་ཕྱག་འཚལ། །དེ་དག་རིགས་ཚུལ་ཉིན་མོར་བྱེད་དེས་ལྟ་ངན་མུན་པ་རྣམ་བསལ་
ཀྱང་། །གངས་རིའི་ཁྲོད་འདིར་ལོག་ལམ་གོམས་པའི་རྒན་པོ་རྣམས་ནི་འབྱུང་པོའི་བྱ་ལྟར་མདོངས། །
དྲི་མེད་རིགས་ཚུལ་འདི་ཉིད་ཡིན་ཞེས་མཁས་རྣམས་འོ་དོད་བརྒྱར་ཡོད་ཀྱང་། །བློ་ངན་བྱ་རོག་སྒྲོགས་
དང་གཡུལ་སྤྲོད་ཙམ་གྱིས་ལྷག་པར་སྙེམས་པ་ཅི་བྱར་ཡོད། །འོན་ཀྱང་ ཡང་དག་རིགས་པའི་སྣང་བ་
རྒྱ་ཆེན་ཚུལ་བཞིན་བཟོད་ནུས་ཤིང་། །དྲི་མེད་རིགས་གཞུང་མཚོ་སྐྱེས་ཚལ་ལ་མངོན་ པར་དགའ་བའི་
བློ་གསལ་འགས། །ལེགས་བཤད་སྦྲང་རྩིའི་དགའ་སྟོན་ཡིད་འོང་ཀུན་ནས་མྱོང་བྱའི་ཕྱིར། །གནས་
གསུམ་གསལ་བྱེད་རྣམ་འགྲེལ་རྣམ་བཤད་འོད་སྟོང་ལྡན་འདི་རྣམ་པར་སྤྲོ། །
4-
，



ཐོག་མར་དགེ་བ་ཀླད་ཀྱི་དོན།
དེ་ལ་འདིར་བདེ་བར་གཤེགས་པའི་གསུང་རབ་འགྲོ་བ་མ་རིག་པས་མདོངས་པའི་དམིགས་བུ། སྲིད་
པའི་ཆུ་གཏེར་ཉམ་ང་བ་ལས་སྒྲོལ་བའི་གཟེངས། ལྟ་བ་ངན་པའི་དྲི་མ་འཁྲུད་པར་བྱེད་པའི་ཆུ་རྒྱུན། འགྲོ་
བའི་ཡིད་ཀྱི་རྒྱུན་ཕྱོགས་སུ་འབབ་པའི་དེ་ཁོ་ན་ཉིད་རྟོགས་པར་དཀའ་བའི་གནས་ཕྱིན་ཅི་མ་ལོག་པར་་་་་
གཏན་ལ་འབེ བས་པར་བྱེད་པ་རིགས་པའི་གཞུང་ལུགས་དྲི་མ་མེད་པ། དགྲ་བཅོམ་པ་ཆོས་སྐྱོབ་དང་།
པཎྜི་ཏ་མེ་ཝང་ག་དང༌། སློབ་དཔོན་མཁས་པ་ཆེན་པོ་དབྱིག་གཉེན་ལ་སོགས་པས་ཅུང་ཟད་མཛད་ན་
ཡང་། གཞན་གྱིས་ལོག་པར་བརྟ གས་ པའི་ཚུལ་རིགས་པའི་སྟོབས་ཀྱིས་སུན་ཕྱུང་ནས། ཤེས་བྱའི་གནས་
ལུགས་ཕྱིན་ཅི་མ་ལོག་པར་གཏན་ལ་འབེ བས་པར་བྱེད་པ་ནི། རྗེ་བཙུན་འཇམ་པའི་དབྱངས་ཀྱིས་རྗེས་སུ་
གཟུང་བའི་སློབ་དཔོན་ཕྱོགས་ཀྱི་གླང་པོས། ཚད་མའི་ལུས་ཡོངས་སུ་རྫོགས་པར་སྟོན་པ་ཀུན་ལས་བཏུས་
དང༌། རིགས་པའི་སྒོ་དང་། གཞན་ཡང་རབ་ཏུ་བྱེད་པ་ཆེ་ཕྲ་མང་དུ་མཛད་པའི་དོན། བློ་གྲོས་
དམན་པ་རྣམས་ཀྱིས་རྟོ གས་པར་དཀའ་བ་རྣམས་རྣམ་པར་གསལ་བར་བྱེད་པ་གང་། འཇམ་དཔལ་རྩ་
བའི་རྟོག་པ་ལས། ཡི་གེ་དྷ་ཞེས་སྡོམ་བརྩོན་མཆོག །ལྷོའི་ཕྱོགས་སུ་རབ་གྲགས་པ། །མུ་སྟེགས་རྒོལ་
བ་བཟློག་ནས་ནི། །དེ་ནས་སྡོམ་བརྩོན་སྔགས་ཀྱང་འགྲུབ། །ཅེས་ལུང་བསྟན་པ། གཞུང་ལུགས་ངན་
པ་ཐམས་ཅད་འཇིག་པར་བྱེད་པ། བདེ་བར་གཤེགས་པའི་ བསྟན་པ་དྲི་མ་མེད་པའི་སྲོལ་ཤིན་ཏུ་གསལ་
བར་མཛད་པ། དཔལ་ལྡན་ཆོས་ཀྱི་གྲགས་པས་རབ་ཏུ་བྱེད་པ་སྡེ་བདུན་འགྲེལ་བ་དྲུག་དང་བཅས་པ་
མཛད་པ་ལས། རང་ཕྱོགས་དང་། གཞན་ཕྱོགས། ཐམས་ཅད་མཁྱེན་པ་གྲུབ་པ་ལ་སོགས་པ་ཀུན་
ལ་མ་གྲགས་པའི་རིགས་ པའི་ཚུལ་དུ་མ་སྟོན་པ་རྒྱས་པའི་བསྟན་བཅོས་ཚད་མ་རྣམ་འགྲེལ། ཚད་མ་ཀུན་
ལས་ བཏུས་པའི་འགྲེལ་བར་འཆད་པར་བྱེད་པ་ནི། བསྟན་བཅོས་རྩོམ་པའི་སྔོན་དུ་འགྲོ་བ་དང་། གཞུང་
དངོས་དང་། བསྟན་བཅོས་ཡོངས་སུ་རྫོགས་པའི་བྱ་བའོ། །
•
དང་པོ། མཆོད་པར་བརྗོད་པ།
མཆོད་པར་བརྗོད་པ་ནི། བསྟན་བཅོས་མཛད་པས་བདག་ཉིད་དམ་
*
དང་པོ་ལ་གཉིས་ལས།
*



པའི་སྤྱོད་པ་དང༌། མཐུན་པར་སྟོན་པ་དང༌། བདག་དང་གཞན་གྱི་རྒྱུད་ལ་ཡུལ་ཁྱད་པར་དུ་འཕེ གས་
པ་ལ་བརྟེན་པའི་བསོད་ནམས་བསྐྲུན་པའི་དབང་གིས་བསོད་ནམས་མ་ཡིན་པ་ཉེ་བར་ཞི་སྟེ། བསྟན་
བཅོས་ལ་འཇུག་པའི་གེགས་ཞི་བ་དང་། བསྟན་བཅོས་ཀྱི་བྱ་བ་མཐར་ཕྱིན་པར་བྱ་བའི་ཕྱིར། སྟོན་པ་
བླ་ན་མེད་པ་སངས་རྒྱས་བཅོམ་ལྡན་འདས་ལ་མཆོད་པར་བརྗོད་པ། རྟོག་པའི་དྲ་བ་རྣམ་བསལ་
ཞིང་། །ཟབ་ཅིང་རྒྱ་ཆེའི་སྐུ་མངའ་བ། །ཀུན་ཏུ་བཟང་པོའི་འོད་ཟེར་དག །ཀུན་ནས་
འཕྲོ་ལ་ཕྱག་འཚལ་ལོ། །ཞེས་གསུངས་ཏེ། གང་ལ་ཕྱག་འཚལ་བ་ནི། འབྲུ་མང་པོ་པའི་ཚིག་གིས་
སངས་རྒྱས་བཅོམ་ལྡན་འདས་ཁོ་ན་ལ་ཕྱག་འཚལ་ བར་ བསྟན་ཏེ། སྐྱེས་བུ་མདའ་གཞུ་ཅན་ཞེས་པས་
ལྷ་སྦྱིན་བརྗོད་པ་ལྟར། འདི་ལྟ་བུའི་ཡོན་ཏན་ནི་སངས་རྒྱས་བཅོམ་ལྡན་འདས་ཁོ་ན་ལས་གཞན་ལ་
མེད་ པའི་ཕྱིར་རོ། །གལ་ཏེ་འདི་ལྟ་བུའི་ཡོན་ཏན་ཡོད་ན་ནི། ཚངས་པ་དང་དབང་ཕྱུག་ལ་སོགས་པ་
ཡང་སྟོན་པར་འོས་པ་ཡིན་མོད་ཀྱི། དེ་དག་ལ་འདི་ལྟ་བུའི་ཡོན་ཏན་མ་མཐོང་བས་སངས་རྒྱས་བཅོམ་
ལྡན་འདས་ཁོ་ན་ལ་མཆོད་པ་བརྗོད་པ་སྟེ། སློབ་དཔོན་ཐོ་བཙུན་གྲུབ་རྗེས། བདག་ནི་སྟོན་པ་གཞན་
སྤངས་ནས། །ཁྱོད་ལ་སྐྱབས་སུ་མཆི་ལགས་ཀྱིས། །དེ་ཅིའི་སླད་དུ་ཞེ་ན་ཁྱོད། །སྐྱོན་མི་མངའ་ལ་
ཡོན་ཏན་རྫོགས། །ཞེས་སོ། །དེ་ལ་སྐྱོན་མི་མངའ་ བར་སྟོན་པ་ནི། རྟོག་པའི་དྲ་བ་རྣམ་བསལ་
ཞིང་། །ཞེས་པ་འདིས་སྤངས་པ་ཕུན་སུམ་ཚོགས་པ་བསྟན་ཏེ། སྤང་བྱ་ནི་ཉོན་མོངས་པ་དང་
ཤེས་བྱའི་སྒྲིབ་པ་རྣམ་པ་གཉིས་ལས། གཟུང་བ་དང་འཛིན་པའི་རྣམ་པར་རྟོག་པ་ནི་དེ་ཐམས་ཅད་ཀྱི་
རྩ་ བ་ཡིན་ཏེ། རྣམ་པར་རྟོག་པ་མེད་ན་ཡུལ་ལ་བརྟེན་ནས་འདོད་ཆགས་པ་ལ་སོགས་པའི་ཉོན་མོངས་
པ་ ཐམས་ཅད་ལྡོག་པར་འགྱུར་ བས་སོ། །དེ་ཉིད་ཀྱི་ཕྱིར་སློབ་དཔོན་གྱིས། རྣམ་པར་རྟོག་ལས་མ་
གཏོ གས་པའི། །འཁོར་བ་ཞེས་བྱ་ཅིའང་མེད། །རྣམ་རྟོག་དེ་དང་བྲལ་བས་ན། །ཁྱོད་ཉིད་རྟག་
ཏུ་མྱ་ངན་འདས། །ཞེས་པ་དང༌། བྱང་ཆུབ་སེམས་དཔའ་རྣམས་ཀྱི་སྤང་བྱ་ནི་རྣམ་ པར་རྟོག་པའོ། །
ཉོན་མོངས་པ་ནི་རྣམ་པར་རྟོག་པའོ། །ཞེས་འབྱུང་བ་ཡིན་ནོ། །སློབ་དཔོན་ཐོགས་མེད་ཀྱིས་ཀྱང་།
རྣམ་པར་རྟོག་པ་ནི་ལས་དང་ཉོན་མོངས་པ་ཀུན་འབྱུང་བའི་རྒྱུ། ཚུལ་བཞིན་མ་ཡིན་པ་ཡིད་ལ་བྱེད་པ་
ལ་བརྗོད་དོ་ཞེས་པ་དང༌། སེམས་ཚུལ་བཞིན་མ་ཡིན་པ་ཡིད་ལ་བྱེད་པར་གནས་པ་དེ་དག་ལ་འདོད་ཆགས་
དང༌། ཞེ་སྡང་དང༌། གཏི་མུག་རྣ མས་ལས་གང་ཡང་རུང་བའི་ཉོན་མོངས་པ་སྤྱོད་པར་འགྱུར་རོ་ཞེས་
སོ། །རྣམ་པར་རྟོག་པ་དེ་ཉིད་ནི། འཁོར་བར་འཆིང་པར་བྱེད་པ་ཉིད་ཀྱིས་དྲ་བ་སྟེ། དར་གྱི་སྲིན་
བུ་བཞིན་ནོ། །རྟོག་པ་དེ་ཡང་སོ་སོར་བརྟ གས་མིན་གྱི་འགོག་པས་འགགས་པ་མ་ཡིན་གྱི་ལམ་ བསྒོམས་



པའི་སྟོབས་ཀྱིས་བྲལ་བའི་ཕྱིར་རྣམ་ པར་བསལ་ཞེས་སྨོས་པ་ཡིན་ནོ། །ཡོན་ཏན་མངའ་བར་སྟོན་པ་ནི།
ཟབ་ཅིང་རྒྱ་ཆེ་ཞེས་ཏེ། ཟབ་པ་ནི་ཆོས་ཀྱི་དབྱིངས་རང་བཞིན་གྱིས་རྣམ་པར་དག་པ་སྟེ། དེ་ནི་ཉན་
ཐོས་ལ་སོགས་པས་རྟོགས་པར་དཀའ་བའི་ཕྱིར་ཏེ། , དཔལ་ཕྲེང་གི་མདོ་ལས། ལྷ་མོ་ཆོས་འདི་གཉིས་
ནི་རྟོགས་པར་དཀའ་བ་སྟེ། སེམས་རང་བཞིན་གྱིས་རྣམ་པར་དག་པ་རྟོ གས་པར་དཀའ་བ་དང་། སེམས་
དེ་ཉིད་ནི་ཉེ་བའི་ཉོན་མོངས་པས་ཉོན་མོངས་པ་རྟོགས་པར་དཀའ་བའོ་ཞེས་ཏེ། འདི་རྟོགས་པའི་ཕྱིར་
ཇི་ལྟ་བ་མཁྱེན་པའི་ཡེ་ཤེས་མངའ་བའོ། །ཡུལ་དུས་རང་བཞིན་གྱིས་བསྡུས་པའི་ཤེས་བྱ་མ་ལུས་པ་མངོན་
སུམ་དུ་གཟིགས་པའི་ཕྱིར་རྒྱ་ཆེ་བ་སྟེ་ཇི་སྙེད་པ་མཁྱེན་པའི་ཡེ་ཤེས་སོ། །དེ་གཉིས་དང་ལྡན་པ་ནི་ཟབ་
ཅིང་རྒྱ་ཆེ་བའི་སྐུ་མངའ་བ་སྟེ། སྤངས་པ་དང་རྟོགས་པ་དེ་དག་ཚོགས་པའི་ཕྱིར་རོ། །དེ་དག་ནི་
མཛད་པ་ཅན་སྤངས་རྟོགས་ཀྱི་ཡོན་ཏན་ནོ། །དེ་ལས་བྱུང་བ་མཛད་པ་འཕྲིན་ལས་ནི་ཀུན་ཏུ་བཟང་
པོའི་འོད་ཟེར་དག་ཀུན་ནས་འཕྲོ་ལ་སྟེ། གདུལ་བྱ་ཀུན་གྱི་ཁམས་དང་མོས་པ་དང་བག་ལ་ཉལ་དང་
མཐུན་པར་ཆོས་བསྟན་པས། གནས་སྐབས་དང་མཐར་ཐུག་གི་དོན་བཟང་པོ་མངོན་པར་མཐོ་བ་དང་
ངེས་པར་ལོགས་པ་ལ་འགོད་པར་མཛད་པས་ཀུན་ཏུ་བཟང་པོའི་འོད་ཟེར་རོ། །དག་ཅེས་གསུངས་པ་ནི་
གསུང་དམ་པའི་ཆོས་སྟོན་པའི་འོད་ཟེར་དང༌། སྐུ་ལ་དཀར་པོ་ལ་སོགས་པའི་འོད་ཟེར་འཕྲོ་བ་གཉི་ཀ་
བསྟན་པའི་ཕྱིར་རོ། །ཡང་ན་ནི་ཀུན་ཏུ་བཟང་པོ་ཞེས་པ་ནི་སངས་རྒྱས་ཀྱི་མཚན་གྱི་རྣམ་གྲངས་ཏེ་དེ་
ལྟ་ན་རང་མིང་ལྡན་པའི་འབྲས་བུ་མང་པོའོ། །ཡང་ན་རྐང་པ་དང་པོ་དང་ཟབ་པ་དང༌། རྒྱ་ཆེ་བ་
གསུམ་གྱིས་ཆོས་དང་ལོངས་སྤྱོད་རྫོགས་པ་དང་སྤྲུལ་པའི་སྐུ་གསུམ་བསྟན་ནོ། །ཞེས་ཀྱང་འཆད་དོ། །
གཉིས་པ། དགོས་འབྲེལ་གྱི་ངག་བཀོད་དེ་བརྩམ་པར་དམ་བཅའ་བ།
གཉིས་པ་དགོས་འབྲེལ་གྱི་ངག་བཀོད་དེ་བརྩམ་པར་དམ་བཅའ་བ་ལ་གསུམ་ལས། དང་པོ་དགོས་
པའི་དོན་ལ་གསུམ་སྟེ། མི་འཐད་པ་དགག་པ་དང་། འཐད་པ་ བསྒྲུབ་པ་དང་། དེ་ལ་རྩོད་པ་སྤང་
བའོ། །
དང་པོ་ནི་ཁ་ཅིག་ན་རེ། གཞུང་མཛེས་པ་བསྐྱེད་པའི་དོན་དུ་བཀོད་དོ་ཞེས་ཟེར་བ་ནི་མི་འཐད་དེ།
གཞུང་མཛེས་པ་ཙམ་རྟོག་ལྡན་གྱི་དོན་དུ་གཉེར་བྱ་མ་ཡིན་པའི་ཕྱིར་དང༌། གློ་བུར་དུ་མི་འཇུག་པ་ཙམ་
ནི་ངག་གཞན་གྱིས་ཀྱང་འགྲུབ་པའི་ཕྱིར་དང་། གསུམ་དང་ལྔ་ལ་སོགས་པས་མི་མཛེས་པའི་རྒྱུ་མཚན་མེད་
པས་ བཞིའི་གྲངས་ངེས་པ་ཡང་མི་འཐད་པས་སོ། །ཁ་ཅིག་ན་རེ་ཐེ་ཚོམ་སྐྱེད་པའི་དོན་དུ་སྨོས་སོ་ཞེས་



ཟེར་རོ། །འདི་ཡང་མི་འཐད་དེ་འདི་ལ་དགོས་པ་མེད་དོ་ཞེས་པའི་ཚིག་ཙམ་གྱིས་ཀྱང་ ཡོད་པ་དང་
མེད་པ་ལ་སྒྲུབ་བྱེད་དང་། གནོད་བྱེད་གང་ཡང་མ་བསྟན་པར་ཐེ་ཚོམ་ཙམ་ཞིག་བསྐྱེད་པར་ནུས་པའི་
ཕྱིར་རོ། །
གཉིས་པ་འཐད་པ་བསྒྲུབ་པ་ནི། བསྟན་བཅོས་འདི་ལ་དགོས་པ་ལ་སོགས་པ་མེད་པའི་ལོག་པར་
རྟོགས་པ་བསལ་ཏེ་ཡོད་པའི་ངེས་པ་བསྐྱེད་པའི་དོན་དུ་སྨོས་པ་ཡིན་ཏེ། འདི་ཉིད་ལས། ཡང་དག་ངེས་
ལྡན་བརྗོད་འདོད་པས། །བདག་གཞན་ཡིད་ཆེས་མཚུངས་པ་ཡི། །ཕྱིར་ན་རང་གི་ཚིག་དང་ནི། །
བསྟན་བཅོས་གཅིག་ཏུ་བཤད་པ་ཡིན། །ཞེས་ངག་བརྗོད་པ་ཐམས་ཅད་ཀྱང་དོན་དེ་ལ་ངེས་པ་དྲངས་
པའི་དོན་དུ་སྨོས་པ་ཁོ་ན་ཡིན་ནོ། །དེ་ལྟ་མ་ཡིན་ན་ནི་བརྫུན་གྱི་ཚིག་ཀྱང་སྨྲ་བར་མི་འགྱུར་པས་སོ། །
སློབ་དཔོན་ཆོས་མཆོག་གིས་ཀྱང་། ངའི་ཚིག་ནི་བརྗོད་པར་བྱ་བ་མེད་ན་མི་འབྱུང་བ་ཡིན་ནོ་ཞེས་ཁས་
ལེན་པ་དེ་ལྟ་ན་སྨྲ་བ་པོའི་ཚིག་བརྗོད་པར་འགྱུར་གྱི་གཞན་དུ་ནི་མ་ཡིན་ཏེ་དགོས་པ་མེད་པའི་ཕྱིར་རོ། །
ངའི་ཚིག་ལས་འདི་རྟོགས་པར་གྱིས་ཤིག་ཅེས་གཞན་ལ་སྨྲ་བ་ཡིན་ནོ། །བདག་ཉིད་ཀྱི་རྟོགས་པར་བྱ་བའི་
དོན་དང་ལྡན་པར་སྟོན་པ་ནི་ཚིག་དོན་གྱི་འབྲས་བུར་བསྟན་པ་ཡིན་ཏེ་ཞེས་སོ། །
གསུམ་པ་རྩོད་པ་སྤང་བ་ནི། ཚིག་ཙམ་གྱིས་ལོག་རྟོགས་བཟློག་པ་དང༌། ངེས་པ་བསྐྱེད་པ་མི་ནུས་
ཏེ། ཚིག་དང་དོན་ལ་འབྲེལ་བ་མེད་པའི་ཕྱིར་དང༌། ཡོད་པ་ལ་སྒྲུབ་བྱེད་དང༌། མེད་པ་ལ་གནོད་
བྱེད་གང་ཡང་མ་བསྟན་པས་སོ་ཞེ་ན་སྐྱོན་མེད་དེ་ངེས་པ་བསྐྱེད་པའི་དོན་དུ་བཀོད་ཀྱང་ངེས་པ་བསྐྱེད་་་་་་
པར་མ་ནུས་པ་ནི་སྐྱོན་མ་ཡིན་ནོ། །གལ་ཏེ་དེ་སྐྱོན་ཡིན་ན་ལོ་ཏོག་འགྲུབ་པའི་དོན་དུ་སོ་ནམ་ལ་འཇུག་
པ་མི་འཐད་པར་འ གྱུར་ཏེ། སད་དང་སེར་བ་ལ་སོགས་པས་ལོ་ཏོ ག་མི་འཐོབ་པ་ཡང་སྲིད་པས་སོ། །
༈ གཉིས་པ་བསྡུས་པའི་དོན་ལ་གསུམ་སྟེ། ངོ་བོ་ངོས་གཟུང་པ་དང་། གྲངས་ངེས་པ་དང༌། གཅིག་
་དང་ཐ་དད་བསམ་པའོ། །དང་པོ་ལ་བརྗོད་བྱ་ནི་ཡང་དག་པའི་ཤེས་པ་ཡིན་ཏེ། ཡང་དག་པའི་ཤེས་
པ་དེ་ནི་ཞེས་འབྱུང་པས་སོ། །དེ་ལྟ་ན་ཚད་མ་མ་ཡིན་ པའི་བློ་མ་བསྟན་པར་འགྱུར་རོ་ཞེ་ན། དེ་ཐམས་
ཅད་ཀྱང་ཤེས་པའི་ངོ་བོ་ལ་ལྟོས་ནས་རང་རིག་པའི་མངོན་སུམ་ཡིན་པའི་ཕྱིར་རོ། །དེ་ལྟ་ན། འདུལ་
བའི་བརྗོད་བྱ་ཡང་ལྷག་པ་ཚུལ་ཁྲིམས་ཀྱི་བསླབ་པ་མ་ཡིན་ པར་འགྱུར་ཏེ། སྲོག་གཅོད་པ་ལ་སོགས་པ་སྟོན་
པས་སོ། །དེ་ནི་སྤང་བྱར་སྟོན་པས་སྐྱོན་མེད་དོ་ཞེ་ན། འདི་ཡང་འགལ་ཟླར་སྟོན་པས་སྐྱོན་མེད་དོ། །
དགོས་པ་ནི་ཡང་དག་པའི་ཤེས་པ་དེ་ཉིད་ཀྱི་ཚུལ་ལེགས་པར་རྟོགས་པའོ། །དགོས་པའི་དགོས་པ་ནི་
འཕྲལ་དང་ཡུན་དུ་ཕན་པ་དང་མི་ཕན་པ་ཐོབ་པ་དང་འདོར་བ་ལ་མཁས་པ་སྟེ། རྣམ་ངེས་ལས། ཕན་



པ་དང་མི་ཕན་པ་ཐོབ་པ་དང་འདོར་བ་ནི་ངེས་པར་ཡང་དག་པའི་ཤེས་པ་སྔོན་དུ་འགྲོ་བ་ཅན་ཡིན་པས་་་
དེ་མི་མཁས་པ་རྣམས་ལ་བསྟན་པའི་དོན་དུ་འདི་བརྩམ་མོ་ཞེས་སོ། །དེ་ལ་འཕྲལ་དུ་ཕན་པ་ནི་ཟས་དང་
སྐོམ་ལ་སོགས་པའོ། །མི་ཕན་པ་ནི་དུག་དང་ཚེར་མ་ལ་སོགས་པའོ། །ཡུན་དུ་ཕན་པ་ནི་ཐར པའོ། །
མི་ཕན་པ་ནི་ལས་དང་ཉོན་མོངས་པའོ། །འབྲེལ་བ་ནི་བརྗོད་བྱ་ཕྱིན་ཅི་མ་ལོག་པར་སྟོན་པའི་བསྟན་
བཅོས་ལས་དགོས་པ་དེ་རྟོགས་པའི་ཤེས་རབ་འབྱུང་ལ། དེ་ལས་ཉིང་དགོས་ཕན་གནོད་བླང་དོར་ལ་
མཁས་པ་འབྱུང་བའི་ཕྱིར་སྔ་མ་ཕྱི་མར་འབྲེལ་བ་སྟེ། བསྟན་བཅོས་དང་ནི་དགོས་པའི་དོན། །འབྲེལ་
བའི་གཞི་ནི་གཉིས་ལ་གནས། །དེ་བསྟན་འདུས་པས་དེ་ཡི་ཕྱིར། །དགོས་ལས་ལོགས་ཤིག་མ་བསྟན་
ཏོ། །ཞེས་སོ། །
གཉིས་པ་གྲངས་ངེས་པ་ལ་གཉིས་ལས། དང་པོ་ནི། བྱ་རོག་སོ་བརྟག་པའི་ བསྟན་བཅོས་ལྟར་
དགོས་པ་གཏན་ནས་མེད་པའི་དོགས་པ་སྤང་བའི་ཕྱིར་དགོས་པ་ བསྟན་ནོ། །དེ་ཡང་འཇོག་པོའི་གཙུག་
རྒྱན་ལྟར་བསྒྲུབ་པར་མི་ནུས་པར་དོགས་པ་སྤངས་ཏེ། བསྟན་བཅོས་འདི་ཡིས་དགོས་པ་དེ་བསྒྲུབ་པར་
ནུས་པར་བསྟན་པའི་ཕྱིར་འབྲེལ་བ་བསྟན་ཏོ། །སྨན་དཔྱད་ཤེས་འདོད་ལ་བཟོའི་བསྟན་བཅོས་ལྟར་
གཞུང་འདི་དང་མ་འབྲེལ་བར་དོགས་པ་སྤང་བའི་ཕྱིར་བརྗོད་བྱ་དེ་ཉིད་བསྟན་ཏོ། །དགོས་པ་དེ་ཡང་
མ་བག་མར་ལེན་པའི་བསྟན་བཅོས་ལྟར། དོན་དུ་གཉེར་བྱ་གྱ་ནོམ་པ་མ་ཡིན་པར་དོགས་པ་སྤང་བའི་
ཕྱིར། ཉིང་དགོས་བསྟན་པ་ཡིན་ཏེ། ་ འཁོར་བ་སྡུག་བསྔལ་སྣ་ཚོགས་ཀྱིས་གཙེས་པ་ནི་གནོད་པ་ཡིན་
པས་དེ་འདོར་བ་དང་། ། མྱ་ངན་ལས་འདས་པ་ནི་རྟག་པ་དང་བདེ་བ་ཕན་པ་ཡིན་པས་དེ་བླང་བ་ལ་
མཁས་པའི་དོན་དུ་རི གས་པའི་གཞུང་ལུགས་དྲི་མ་མེད་པ་ཉིད་བླང་བར་རིགས་པ་ཡིན་ནོ། །དེ་ཡང་
བརྗོད་པར་བྱ་བ་མེད་པར་དོགས་པ་བསལ་བའི་ཕྱིར་བརྗོད་པར་བྱ་བ་བསྙད་དོ། །འབྲས་བུ་མེད་པར་
དོགས་པ་བཟློག་པའི་ཕྱིར་དགོས་པ་བརྗོད་དོ། །ཐབས་མེད་པར་དོགས་པ་སྤང་བའི་ཕྱིར་འབྲེལ་བ་བཤད་
དོ། །འདོད་པའི་དོན་གྲུབ་པར་བྱ་བའི་ཕྱིར། དགོས་པའི་དགོས་པ་བསྟན་ཏོ། །ཞེས་སོ། ། ་
གཉིས་པ་དེ་ལ་བརྩད་པ་སྤང་བ་ལ་གསུམ་ལས། དང་པོ་གཅོད་བྱེད་གཉེན་པོ་ལ་བརྟགས་ན་མི་
འཐད་པ་སྤང་བ་ནི། དོགས་པ་དེ་དག་ཚིག་གིས་བཟློག་པར་མི་ནུས་སོ་ཞེ་ན། བསྟན་བཅོས་མཛ ད་པས་
བསྟན་བཅོས་དེ་དོན་དུ་གཉེར་བ་ལ་ངེས་པ་བསྐྱེད་ཅིང་དོགས་པ་བཟློག་པའི་དོན་དུ་བསྟན་པ་ཡིན་མོད། །
གཞན་གྱི་དོགས་པ་བཟློག་མ་ནུས་ནའང་བསྟན་བཅོས་མཁས་པོའི་སྐྱོན་མ་ཡིན་ནོ། །དེ་ཙམ་གྱིས་སྐྱོན་
དུ་འགྱུར་ན་སངས་རྒྱས་བཅོམ་ལྡན་འདས་ཆོས་སྟོན་པ་ཡང་མི་འཐད་པར་འགྱུར་རོ། །
N



གཉིས་པ་གཅད་བྱ་ལོག་རྟོགས་ལ་བརྟགས་ནས་མི་འཐད་པ་སྤང་བ་ནི། ལོག་རྟོགས་སྐྱེ་ངེས་པའི་
དབང་དུ་བྱས་ན་བཞི་མི་སྐྱེ་བ་ཡང་སྲིད་ལ། སྐྱེ་སྲིད་པའི་དབང་དུ་བྱས་ན་ལུས་ངལ་དུ བ་དུ་འགྱུར་བ་
ལ་སོགས་པ་མཐའ་ཡས་པས་བཞིའི་གྲངས་མི་འཐད་དོ་ཞེ་ན། གཉིས་ཀ་མ་ཡིན་གྱི་ལུས་ངལ་དུབ་དུ་
འགྱུར་བ་ལ་སོགས་པ་དགག་བྱ་ཕྲ་མ་མཐོང་ཡང་། རྟོག་ལྡན་ཉིང་དགོས་གྱ་ནོམ་པ་ལ་སྤྲོ་བ་སྐྱེས་པ་མི་
ལྡོག་སྟེ། ཚོང་པ་ཚོང་ལས་ལ་འཇུག་པ་བཞིན་ནོ། །གལ་ཏེ་ལོག་རྟོགས་སྐྱེས་ན་འཇུག་པའི་གེགས་སུ་
འགྱུར་ངེས་པ། དགོས་པ་མེད་པ་དང་། སྒྲུབ་པར་མི་ནུས་པ་དང༌། འདོད་བྱ་མ་ཡིན་པ་དང་། རབ་
ཏུ་བྱེད་པ་འདི་ཉིད་དང་མ་འབྲེལ་བ་བཞི་ཁོ་ན་ཡིན་པས། དེ་དག་བཟློག་པའི་དོན་དུ་དགོས་འབྲེལ་
བཞི་བསྟན་པ་ཡིན་ནོ། །
གསུམ་པ་ཧ་ཅང་ཐལ་བ་སྤང་བ་ནི། དགོས་པ་ལ་དམིགས་པའི་ལོག་རྟོགས་བཞི་དགག་དགོས་ན་
ཉིང་དགོས་ལ་དམིགས་པའི་ལོག་རྟོགས་བཞི་ཡང་སྲིད་པས་བརྒྱད་དུ་འགྱུར་རོ་ཞེ་ན། སྐྱོན་མེད་དེ་དགོས་
པ་ལ་དམིགས་པའི་ལོག་རྟོགས་བཞི་ཁེགས་ན། ཉིང་དགོས་ལ་དམིགས་པ་དགག་མི་དགོས་པས་སོ། །
ལོག་རྟོགས་འདི་དག་ཀྱང་དགོས་པ་ཁོ་ན་ལ་དམིགས་པ་མ་ཡིན་གྱི་བསྟན་བཅོས་ལ་དམིགས་པ་ཡིན་ནོ། །
གསུམ་པ་གཅིག་དང་ཐ་དད་བསམ་པ་ནི། ཞེན་པའི་བརྗོད་བྱ་དང་། ཉིང་དགོས་བསྟན་བཅོས་
ལ་ལར་ངོ་བོ་གཅིག་པ་སྲིད་ཅིང་། གཞན་རྣམས་ནི་རྒྱུ་འབྲས་ཡིན་པས་གཅིག་པ་བཀག་པ་ཡིན་ནོ། །
གསུམ་པ་ཚིག་གི་དོན་ནི། སྐྱེ་བོ་ཕལ་ཆེར་ཕལ་ལ་ཆགས་ཤིང་ཤེས་རབ་རྩལ་མེད་པས་ན་
ལེགས་བཤད་རྣམས། །དོན་དུ་མི་གཉེར་ཁོ་ནར་མ་ཟད་ཕྲག་དོག་དྲི་མ་དག་གིས་སྡང་བར་
ཡང་། །ཡོངས་གྱུར་དེས་ན་བདག་ལ་འདི་ནི་གཞན་ལ་ཕན་པ་ཡིན་ཞེས་བསམ་པའང་
མེད། །སེམས་ནི་ཡུན་རིང་ལེགས་བཤད་གོམས་པ་ལྷུར་ལེན་བསྐྱེད་ཕྱིར་འདི་ལ་དགའ་བ་
སྐྱེས་ཞེས་པ་སྟེ། ལེགས་བཤད་ཅེས་པ་ནི་གཞུང་འདིའི་བརྗོད་བྱའི་དོན་ནོ། །གོམས་པ་ལྷུར་ལེན་ཞེས་
པ་ནི་དགོས་པ་ཡིན་ལ། གཞན་གཉིས་ནི་ཤུགས་ཀྱིས་བསྟན་པ་ཡིན་ནོ། །དེ་ལ་སྤྲོ་བ་སྐྱེས་ཏེ་རྩོམ་བར་
བྱེད་དོ་ཞེས་པ་ལ། གང་གི་དོན་དུ་སྤྲོ་བ་སྐྱེས་ཞེ་ན་གཞན་གྱི་དོན་དུ་མ་ཡིན་ཏེ། གཞན་ལ་ལེགས་པར་
བཤད་པ་བསྟན་པར་བྱ་བའི་ཡུལ་དེ་ནི། སློབ་དཔོན་ཟླ་བ་གྲགས་པས། ཤེས་ལྡན་གཟུར་གནས་དོན་
གཉེར་བ། །ཉན་པོ་སྣོད་ཅེས་བཤད་པ་ཡིན། །ཞེས་པ་ལྟར་ཆོས་གསུམ་དང་ལྡན་པ་ཞིག་དགོས་པ་ལས།
སྐྱེ་བོ་ཕལ་ཆེར་ཤེས་རབ་ཀྱི་རྩལ་མེད་པའི་ཕྱིར་དང་། ཕལ་ཆེར་ལ་དོན་དུ་གཉེར་བའི་འདུན་པ་མེད་
པ་དང་། དེ་ཙམ་ཁོ་ནར་མ་ཟད་དེ་ཕལ་ཆེར་གྲུབ་མཐའ་ཕལ་བའི་རིགས་པས་གྲུབ་པ་མ་ཡིན་པ་ལ་ཆགས་



ཤིང༌། ཡང་དག་པའི་གྲུབ་མཐའ་ལ་ཕྲག་དོག་གི་དྲི་མས་སྡང་བར་ཞུགས་ པས་ གཟུ་པོར་མི་གནས་པའི་
ཕྱིར་རོ། །དེས་ན་འདི་རང་གི་སེམས་ནི་ཡུན་རིང་པོར་ལེགས་པར་བཤད་པ་ལ་གོམས་པ་ལྷུར་ལེན་སྐྱེད་
པའི་ཕྱིར་རོ། །རྣམ་པ་ཅིག་ཏུ་ན་སྐྱེ་བ་སྔ་མ་ལ་ལེགས་པར་བཤད་པའི་བྱ་བ་ཁོ་ན་ལ་གོམས་པའི་དབང་
གིས་ལེགས་པར་བཤད་པ་རྩོམ་པ་ལ་སྤྲོ་བར་གྱུར་པ་སྟེ། མང་དུ་ཐོས་པ་ཐོས་པ་འདོད།་།གཙང་སྦྲ་
ཅན་ནི་གཙང་ལ་དགའ། །དཀའ་སྤྱད་རྣམས་ནི་དེས་མི་འཇིགས། །སྐྱེ་དགུ་གོམས་པའི་ལམ་དུ་འགྲོ། །
ཞེས་པ་ལྟར་རོ། །



བར་དུ་དགེ་བ་གཞུང་གི་དོན།
གཉིས་པ་བསྟན་བཅོས་དངོས་ལ་གཉིས་ཏེ། རང་ གིས་རྟོགས་པ་ཚད་མའི་རྣམ་གཞག་དང་། གཞན་
ལ་སྟོན་པ་ངག་གི་རྣམ་གཞག་གོ། །
དང་པོ་ལ་གསུམ་སྟེ། གཞལ་བྱ་ལྐོག་གྱུར་ལ་རྗེས་དཔག་ཚད་མར་བསྒྲུབ་པ་དང་། ཤིན་ཏུ་ལྐོག་
གྱུར་ལ་བདེ་གཤེགས་ཚད་མར་བསྒྲུབ་པ་དང་། ་ མངོན་གྱུར་ལ་མངོན་སུམ་ཚད་མར་བསྒྲུབ་པའོ། །
ལེའུ་དང་པོ། རང་དོན་རྗེས་སུ་དཔག་པའི་ལེའུ་བཤད་པ།
དང་པོ་ནི། མངོན་སུམ་གྱི་ཐོག་མར་རྗེས་སུ་དཔག་པ་ བཤད་པར་བྱ་བ་ཡིན་ཏེ། ཚད་མའི་བསྟན་
བཅོས་ནི་དོན་དང་དོན་མ་ཡིན་པ་རྣམ་པར་འབྱེད་པ་ཡིན་ཞིང་། མངོན་སུམ་ནི་གང་ཡང་ངེས་པར་བྱེད་
པ་མ་ཡིན་ལ་དགག་པ་དང་བསྒྲུབ་པ་ཐམས་ཅད་ནི་སྒྲ་དང་རྣམ་པར་རྟོག་པ་ཁོ་ན་ལ་རག་ལུས་པའི་ཕྱིར་་་
དང་། སྒྲ་དང་རྣམ་ པར་རྟོག་པ་ཁོ་ནའི་སྤྱོད་ཡུལ་དུ་གྱུར་པ་ནི་རྗེས་སུ་དཔག་པ་ཡིན་པས་སོ། །དེ་སྟོན་
པ་ལ་གཉིས་ཏེ། རྗེས་སུ་དཔག་པའི་རྒྱུ་རྟ གས་བཤད་པ་དང༌། རྟགས་ཀྱི་རྩ་བ་འབྲེལ་བ་ངེས་པར་བྱ་
བའོ། །
དང་པོ། རྗེས་སུ་དཔག་པའི་རྒྱུ་རྟགས་བཤད་པ།
དང་པོ་ལ་གསུམ་སྟེ། རྟགས་ཀྱི་མཚན་ཉིད་དང་། དབྱེ་བ་དང་། དབྱེ་བ་ལ་བརྩད་པ་སྤང་
བའོ། །
དང་པོ་ནི། ཕྱོགས་ཆོས་དེ་ཆས་ཁྱབ་པ་ཡི། །གཏན་ཚིགས་དེ་ནི་རྣམ་གསུམ་ཉིད། །
མེད་ན་མི་འབྱུང་ངེས་ཕྱིར་རོ། །གཏན་ཚིགས་ལྟར་སྣང་དེ་ལས་གཞན། །ཞེས་པ་སྟེ། ཚད་མ་
ནི་གཞལ་བྱ་རྟོགས་པ་ཡིན་ལ། དེ་ཡང་རང་གི་ངོ་བོའི་སྒོ་ནས་རྟོགས་པ་དང་། འབྲེལ་བ་ཅན་གཞན་ལས་
རྟོགས་པ་གཉིས་ལས། མངོན་སུམ་ནི་རང་གི་ངོ་བོའི་སྒོ་ནས་རྟོགས་པ་ཡིན་ལ། འབྲེལ་བ་ཅན་གཞན་
ལས་རྟོགས་པ་ནི་རྗེས་སུ་དཔག་པའོ། །འབྲེལ་བ་ཅན་གྱི་ཆོས་དེ་ནི་གཏན་ཚིགས་ཏེ། དེའི་མཚན་ཉིད་
11



ནི་ཚུལ་གསུམ་ཚད་མས་ངེས་པའོ། །ཚུལ་གསུམ་ལས་དང་པོ་ཕྱོགས་ཆོས་ཏེ། ཕྱོགས་ནི་མཚན་ཉིད་པ་
དང་བཏགས་པ་བ་གཉིས་ལས། ཕྱོགས་མཚན་ཉིད་པ་ནི་ཆོས་དང་ཆོས་ཅན་གྱི་ཚོ གས་དོན་ཏེ། ལ་ལ་
མེ་ཡོད་པ་ལྟ་བུ་ཚོགས་པ་གཅིག་པའམ། སྒྲ་མི་རྟག་པ་ལྟ་བུ་ངོ་བོ་གཅིག་པའོ། །དེ་ཉིད་ལ་བསྒྲུབ་བྱ་
དང་རྗེས་སུ་དཔག་བྱ་ཞེས་ཀྱང་བྱའོ། །བཏགས་པ་བ་ནི་ཤེས་འདོད་ཆོས་ཅན་དང་ བསྒྲུབ་བྱའི་ཆོས་
གང་རུང་བ་ཡང་ཕྱོགས་སམ་བསྒྲུབ་བྱའམ་རྗེས་སུ་དཔག་བྱ་ཞེས་བརྗོད་དེ། ཕྱོགས་ཀྱི་ཕྱོགས་རེ་ཡིན་་
པའི་ཕྱིར། རས་ཡུག་གི་ཕྱོགས་གཅིག་ལ་རས་ཡུག་ཅེས་བརྗོད་པ་བཞིན་ནོ། །མདོ་ལས། རྟ གས་ཀྱི་
བསྒྲུབ་བྱ་ཚོ གས་པ་ཉིད། །ཡིན་ཕྱིར་ཆོས་དང་ཆོས་ཅན་དག །གཙོ་བོ་མིན་ཡང་ཕྱོགས་གཅིག་ཕྱིར།
བསྒྲུབ་བྱ་ཉིད་དུ་འདོ གས་པ་ཡིན། །ཞེས་སོ། །
དགོས་པ་ལ་གསུམ་ལས་དང་པོ། དངོས་མིང་གིས་སྨོས་པའི་སྐྱོན་ནི། ཆོས་ཅན་ གྱི་ཆོས་ཞེས་བསྟན་
ན། ཤེས་འདོད་ཆོས་ཅན་དང་། མཐུན་དཔེ་ཆོས་ཅན་དང་། མི་མཐུན་དཔེ་ཆོས་ཅན་ གསུམ་ཡིན་པས་
ཕྱི་མ་གཉིས་ཀྱི་ཆོས་སུ་ཡང་དོགས་པར་འགྱུར་ལ་དེ་ལྟ་ན་མིག་གིས་གཟུང་བྱས་སྒྲ་མི་རྟག་པར་བསྒྲུབ་པ་ལ་
བུམ་པ་མཐུན་དཔེར་བྱས་པ་ཡང་ཡང་དག་པའི་རྟགས་སུ་དོགས་པར་འགྱུར་ཏེ། སློབ་དཔོན་གྱིས། ཕྱོགས་
ནི་ཆོས་ཅན་ནོ། །དགོས་པ་མེད་པའི་ཕྱིར་ཉེར་བར་གདགས་པར་མི་བྱའོ་ཞེ་ན་མ་ཡིན་ཏེ་ཆོས་ཅན་ ཐམས་
ཅད་ཀྱི་ཆོས་ཡིན་པ་དགག་པའི་དོན་གྱིས་སོ། །དེ་ལྟ་ནའང་མིག་གིས་གཟུང་བར་བྱ་བ་ཡིན་པའི་ཕྱིར་
ཞེས་པ་ལ་སོགས་པ་སྤངས་པ་ཡིན་ནོ། །ཞེས་སོ། །ཤེས་འདོད་ཆོས་ཅན་གྱི་ཆོས་ཞེས་སྨོས་ན་དོན་གོ་
མོད་ཀྱི། ཚིགས་སུ་བཅད་པ་བསྡེབ་དཀའ་ཞིང་བརྗོད་མི་བདེ་བའི་ཕྱིར་རོ། །
གཉིས་པ་བཏ གས་མིང་གིས་བསྟན་པའི་དགོས་པ་ནི། ཚིགས་སུ་བཅད་པ་བསྡེབ་བདེ་ཞིང་བརྗོད་
སླ་བ་ཡིན་ཏེ། གཏན་ཚིགས་ཐིགས་པ་ལས། ཤུགས་ཀྱིས་དོན་གོ་ཡང་ཡི་གེ་མཉམ་པས་བསྒྲུབ་དཀའ་བ་
ཡོངས་སུ་སྤངས་པ་ཡིན་ནོ་ཞེས་སོ། །
གསུམ་པ་དེ་ལ་མི་འཐད་པ་སྤང་བ་ནི། ཕྱོ གས་ཀྱི་ཆོས་ཀྱང་མི་འཐད་པར་འགྱུར་ཏེ། ཕྱོགས་ནི་
ཚོགས་དོན་དང་། ཤེས་འདོད་ཆོས་ཅན་དང་། བསྒྲུབ་བྱའི་ཆོས་གསུམ་ལ་གྲགས་པ་ཡིན་ལ། དེ་ལྟ་ན་
སྔ་ཕྱི་གཉིས་ཀྱི་ཆོས་སུའང་དོགས་པར་འགྱུར་པས་ཆོས་ཅན་གྱི་ཆོས་ཞེས་སྨོས་པ་དང་མཚུངས་པར་འགྱུར་་
རོ། །ཞེ་ན། དེ་ལྟ་ན་བཏགས་མིང་ཐམས་ཅད་མི་འཐད་པར་འགྱུར་ཏེ། དངོས་མིང་ལ་འཁྲུལ་བར་
འགྱུར་བའི་ཕྱིར་རོ། །དེས་ན་དངོས་མིང་ལ་འཁྲུལ་བ་ནི། བཏ གས་མིང་གི་མཚན་ཉིད་ཡིན་པས་སྐྱོན་
མ་ཡིན་ཏེ། འཁྲུལ་རྟོག་ཅན་གཞན་ཕལ་པ་ཡིན་ཞེས་སོ། །ཡང་ན་ཕྱོགས་ཤེས་བྱ་བ་ཚོ གས་དོན་ལ་
12



སོགས་པ་གསུམ་ཀ་ལ་འཇུག་ནའང་། ཆོས་དང་འབྲེལ་བ་ན་ཤེས་འདོད་ཀྱི་ཆོས་ལས་ གཞན་ལ་མི་འཇུག་
སྟེ། དེ་ནི་ཚུལ་དང་པོ་ཁོ་ན་ལ་གྲགས་པའི་ཕྱིར་ཏེ། ལག་པ་སྤྱི་སྒྲ་ཡིན་ཡང་ལྡན་པའི་སྒྲ་དང་འབྲེལ་
ན་གླང་པོ་ཆེ་ཁོ་ན་ལ་འཇུག་པ་བཞིན་ནོ། །ཆོས་ཅན་གྱི་སྒྲ་ནི་ཆོས་དང་འབྲེལ་ཡང་མཐུན་དཔེ་ལ་སོགས་
པ་གསུམ་ཀའི་ཆོས་ལ་འཇུག་སྟེ། མགོ་བོའི་སྒྲ་སྤྱི་སྒྲ་དེ་ལྡན་པ་དང་འབྲེལ་ཡང་མགོ་ལྡན་ཀུན་ལ་འཇུག་
པ་བཞིན་ནོ། །ཞེས་གསུང་ངོ་། །དེ་སྐད་དུ་ཡང་། མཚོ་ལྡུམ་ལ་ནི་མཚོ་སྐྱེས་ཤེས། །རྒྱུ་མཚན་སྒོ་
ནས་འདིར་མི་བརྩད། །དོན་གྱི་རྒྱུ་མཚན་མཚུངས་ན་ཡང་། །གྲགས་པའི་སྒོ་ནས་མཚུངས་མ་ཡིན། །
ཞེས་སོ། །དངོས་ཡིན་པ་ལ་གནོད་བྱེད་ནི་གྲུབ་ཟིན་པའོ། །དེས་ན་ཕྱོགས་ནི་ཤེས་འདོད་ཆོས་ཅན་
ལ་ལྟ་བུའོ། །ཆོས་ནི་རྟ གས་དུ་བ་ལྟ་བུའོ། །ཤེས་འདོད་དང་ལྡན་པའི་ལ་ལ་དུ་བ་མི་ལྡན་རྣམ་གཅོད་
དུ་གྲུབ་པར་ངེས་པ་ལྟ་བུ་ནི་ཚུལ་དང་པོའོ། །དེ་ཆས་ཁྱབ་པ་ཞེས་པ་ནི། བསྒྲུབ་བྱའི་ཆོས་ལ་དེའི་ཆ་
ཞེས་བརྗོད་དེ། དེས་རྟ གས་ལ་ཁྱ བ་པ་ངེས་པའོ། །རང་འགྲེལ་ལས། དེའི་ཆ་ནི་སྨྲ་བ་པོའི་བསམ་
པའི་དབང་གིས་དེའི་ཆོས་ཡིན་གྱི། དེའི་ཕྱོགས་གཅིག་ནི་མ་ཡིན་ཏེ། ཕྱོགས་ཤེས་བྱ་བའི་སྒྲ་སྤྱི་ལ་མི་
བྱ་བའི་ཕྱིར་རོ། །ཞེས་སོ། །སྨྲ་བ་པོའི་བསམ་པའི་དབང་གིས་ཤེས་པ་ནི། དེའི་ཆ་ནི་ཆོས་དང་ཆོས་
ཅན་གཉིས་ཀ་ཡིན་ན་ཡང་བསམ་པའི་དབང་གིས་བསྒྲུབ་བྱའི་ཆོས་ཡིན་ནོ་ཞེས་པའོ། །ཕྱོགས་གཅིག་
ནི་མ་ཡིན་ཏེ་ཞེས་པ་ནི། ཕྱོགས་ཙམ་མ་ཡིན་ཏེ། ཕྱོགས་ཀྱི་སྒྲ་སྤྱི་བརྗོད་པ་མ་ཡིན་གྱི་ཤེས་འདོད་ཆོས་
ཅན་ བརྗོད་པ་ཡིན་པས་སོ། །དེས་རྟ གས་ལ་བསྒྲུབ་བྱའི་ཆོས་ཀྱིས་ཁྱབ་པ་ངེས་པ་ཉིད་དང་། བསྒྲུབ་
པར་བྱ་བའི་ཆོས་མེད་པ་ལ་རྟགས་མེད་པར་ངེས་པའོ། །དེ་ལྟ་ན་རྟ གས་ཀྱི་མཚན་ཉིད་ཚུལ་གསུམ་ཚད་
མས་ངེས་པ་སྟེ། མཚན་ཉིད་དེ་དང་ལྡན་པའི་གཏན་ཚིགས་དེ་ནི། འབྲས་བུ་དང༌། རང་བཞིན་
དང་། མ་དམིགས་པ་ཞེས་བྱ་བ་རྣམ་པ་གསུམ་ཁོ་ན་སྟེ། གསུམ་པོ་དེ་ཙམ་ཁོ་ན་ལ་མེད་ན་མི་འབྱུང་བའི་
འབྲེལ་བ་ངེས་པར་ཟད་ཀྱི་གཞན་ལ་ནི་མ་ཡིན་ནོ། །དེ་ལྟར་གསུམ་དུ་ངེས་པ་ཡང་། སྒྲུབ་པའི་གཏན་
ཚིགས་ནི་འབྲེལ་བ་གཉིས་ལ་བརྟེན་པའི་ཕྱིར་གཉིས་ཡིན་ལ། དགག་པའི་གཏན་ཚིགས་ནི་བདག་གཅིག་
པའི་འབྲེལ་བ་ཁོ་ན་ལ་བསྟེན་པའི་ཕྱིར་གཅིག་ཡིན་ནོ། །གང་ཕྱོགས་ཆོས་གྲུབ་ཅིང་སྒྲུབ་པར་བྱ་བའི་
ཆོས་དང་མེད་ན་མི་འབྱུང་བའི་འབྲེལ་བ་ངེས་པ་དེ་ནི་རྟགས་སུ་རུང་བ་ ཡིན་ཏེ། དུ་བ་མེ་ལ་མི་འཁྲུལ་
བ་ལྟ་བུའོ། །སྒྲ་ལ་བྱས་པ་ཡང་ཕྱོགས་ཆོས་གྲུབ་ཅིང་མེད་ན་མི་འབྱུང་བའི་འབྲེལ་བ་ངེས་པའོ་ཞེས་པ་
རང་བཞིན་ནོ་མ་དམིགས་པ་ཡང་དེ་བཞིན་ནོ། །མེད་ན་མི་འབྱུང་བའི་འབྲེལ་བ་གྲུབ་པ་དེ་ལས་གཞན་
པ་སྲོག་ལྡན་ལ་སོགས་པ་ནི་གཏན་ཚིགས་ལྟར་སྣང་བའོ། །དེ་ཡང་འགལ་བ་དང་མ་ངེས་པ་དང་མ་
13
I
།



，
གྲུབ་པ་སྟེ་གསུམ་ཡིན་ནོ། །དེ་ལ་འགལ་བ་ནི། ཕྱོགས་ཆོས་གྲུབ་ཅིང་མི་མཐུན་ཕྱོགས་ཁོ་ན་ལ་འཇུག་
པར་ངེས་པའོ། །མ་ངེས་པ་ནི་ཕྱོགས་ཆོས་གྲུབ་ཅིང་རྗེས་སུ་འགྲོ་ལྡོག་ལ་ཐེ་ཚོམ་ཟ་བའོ། །མ་གྲུབ་པ་
ནི་རྟགས་ཤེས་འདོད་ཆོས་ཅན་ལ་ཇི་ལྟར་དགོད་བྱ་ལྟར་མ་གྲུབ་པའོ། །
གཉིས་པ་རྟགས་ཀྱི་དབྱེ་བ་ལ་གསུམ་སྟེ། འབྲས་བུ་དང༌། རང་བཞིན་དང༌། མ་དམིགས་པའི་
གཏན་ཚིགས་སོ། །དང་པོ་འབྲས་བུའི་གཏན་ཚིགས་ནི། ཡོད་པ་བསྒྲུབ་པ་ལ་ཚུལ་གསུམ་ཚང་བ་སྟེ།
དེ་ནི། རྒྱུ་ལ་རང་བཞིན་ཇི་སྙེད་ཅིག །མེད་ན་མི་འབྱུང་འབྲས་བུ་ནི། །གཏན་ཚིགས་ཞེས་
ཏེ། རྒྱུ་འབྲས་ཡིན་པ་ཙམ་གྱིས་གོ་བྱ་གོ་བྱེད་དུ་འགྱུར་བ་ནི་མ་ཡིན་ཏེ། རྒྱུའི་སྟེང་ན་ཡོད་པའི་ཆོས་ཚ་
བ་ལ་སོགས་པའི་རང་བཞིན་འགའ་ཞིག་མེད་ན་འབྲས་བུ་དུ་བ་ལ་སོགས་པ་མི་འབྱུང་བར་ངེས་པའི་ཕྱིར་་་
མེའམ་ཚ་བ་ལ་སོགས་པ་ཡོད་པ་བསྒྲུབ་པ་ལ་འབྲས་བུ་དུ་བ་དེ་རྟགས་སུ་འགྱུར་གྱི། རྒྱུའི་ཁྱད་པར་འབར་
གསལ་ལ་སོགས་པ་སྒྲུབ་པ་ལ་ནི་འབྲས་བུ་དུ་བ་ཙམ་རྟ གས་སུ་འགྱུར་བ་མ་ཡིན་ཏེ། འབར་བ་ལ་སོགས་
པ་ལོག་ཀྱང་དུ་ཙམ་ལྡོག་པར་མ་ངེས་པའི་ཕྱིར་རོ། །
གཉིས་པ་རང་བཞིན་གྱི་གཏན་ཚིགས་ནི་ཡིན་པ་བསྒྲུབ་པ་ལ་ཚུལ་གསུམ་ཚང་བ་སྟེ། དེ་ནི། རང་
བཞིན་ཡོད་ཙམ་དང་། །འབྲེལ་བ་ཅན་གྱི་ངོ་བོ་ཡང་། །ཞེས་ཏེ། ཡང་གི་ཚིག་གིས་ནི་གཏན་
ཚིགས་ཞེས་པ་ལ་སྙེགས་སོ། །བྱས་པའི་རང་བཞིན་ཡོད་ཙམ་དང་མི་རྟག་པ་རང་ཆས་སུ་འབྲེལ་བ་ཅན་
གྱི་ངོ་བོ་ཡིན་པའི་ཕྱིར་འདི་ཡང་མེད་ན་མི་འབྱུང་བའི་འབྲེལ་བ་ངེས་པས་ཡང་དག་པའི་གཏན་ཚིགས་ཡིན་
ནོ། །
གསུམ་པ་མ་དམིགས་པའི་གཏན་ཚིགས་ནི་མེད་པའམ་མ་ཡིན་པ་བསྒྲུབ་པ་ལ་ཚུལ་གསུམ་ཚང་་་་་་་་
བའོ། །དེ་ལ་གཉིས་ཏེ། མི་སྣང་བ་མ་དམིགས་པ་དང༌། སྣང་རུང་མ་དམིགས་པའོ། །
དང་པོ་ནི། ཚད་མ་རྣམས་ནི་མི་འཇུག་པ། །མེད་ལ་མི་འཇུག་འབྲས་བུ་ཅན། །
ཡུལ་དང་དུས་དང་ རང་བཞིན་གྱིས་བསྐལ་པའི་ཤ་ཟའི་བུམ་པ་ལ་སོགས་པ་ནི་ཡོད་པ་དང་མེད་པར་་་་་
བསྒྲུབ་པའི་ཚད་མ་རྣམས་ནི་མི་འཇུག་པས། མེད་པར་ངེས་པའི་རྟོ གས་པ་བསྐྱེད་པ་ལ་མི་འཇུག་པའི་
འབྲས་བུ་ཅན་ཏེ་རྒྱུའམ་རྟ གས་སོ། །དེས་ན་འདི་ནི་ཡོད་ངེས་ཀྱི་ཐ་སྙད་འགོག་པ་ཙམ་ལ་ཚད་མ་ཡིན་
ནོ། །ཡང་ན་མེད་ལ་མི་འཇུག་ཅེས་པའི་མེད་པ་ནི་མ་དམིགས་པ་སྟེ། ཡོད་པའི་ཤེས་པ་དང་། སྒྲ་
དང༌། ཐ་སྙད་འགོག་པའོ་ཞེའོ། །
གཉིས་པ་ལ་གསུམ་སྟེ། མཚན་ཉིད་དང༌། དབྱེ་བ་དང་། དེ་ངེས་པར་བྱ་བའོ། །དང་པོ་ནི།



གཏན་ཚིགས་བྱེ་བྲག་ལ་བལྟོས་ནས། །འགའ་ཞིག་མེད་ཤེས་འབྲས་བུ་ཅན། །བྱེ་བྲག་ནི་
བི་ཤྭ་ཞེས་པ་ལས་ཁྱད་པར་ཏེ། གཏན་ཚིགས་ཀྱི་ཁྱད་པར་སྣང་དུ་རུང་ལ་ལྟོས་ནས་མ་དམི གས་པའི་རྟགས་
འགའ་ཞིག་ནི་མེད་ངེས་ཀྱི་ཤེས་པ་བསྐྱེད་པའི་འབྲས་བུ་ཅན་ནམ་རྟགས་ཡིན་ཏེ་གང་སྣང་དུ་རུང་བ་ལ་མ་་
དམི གས་པ་དེ་ནི་མེད་པ་ཡིན་ཏེ། རི་བོང་མགོ་སྟེངས་སུ་རྭ་བཞིན། ས་ཕྱོགས་འདི་ན་ཡང་བུམ་པ་ཡོད་
ནོ་སྣང་དུ་རུང་བ་ལས་མ་དམིགས་སོ། །ཞེས་པ་ལྟ་བུའོ། །ཡོད་ན་སྣང་དུ་རུང་བ་ནི་ཡུལ་དུས་རང་
བཞིན་གྱིས་མ་བསྐལ་བའི་རང་བཞིན་ཁྱད་པར་ཅན་དང་། དབང་པོ་དང་ཡིད་ལ་བྱེད་པ་ཡོད་པའི་རྐྱེན་
གཞན་ཚོ གས་པའོ། །
གཉིས་པ་དབྱེ་བ་ནི། འགལ་དང་འབྲས་བུ་དག་གྲུབ་དང་། །རྒྱུ་དང་ངོ་བོ་བལྟར་རུང་
བའི། །བདག་ཉིད་དག་ནི་མ་གྲུབ་པ། །མེད་དོན་ཅན་མི་དམིགས་རྣམ་བཞི། །འགལ་
བ་གྲུབ་པ་ནི། གང་གྲང་པའི་རེག་པ་ཡོད་པ་དེ་ཚ་རེག་གི་རྒྱུན་མེད་དེ་ཆུ་ཀླུང་བཞིན་ས་ཕྱོགས་འདི་ན་
ཡང་གྲང་པའི་རེག་པ་ཡོད་དོ། །ཞེས་པ་ལྟ་བུའོ། །འགལ་བའི་འབྲས་བུ་གྲུབ་པ་ནི། གང་དུ་བ་
འཕྱུར་བཞིན་པ་ཡོད་པ་ན་གྲང་པའི་རེག་པ་མེད་དེ། ཚང་བང་བཞིན། ས་ཕྱོགས་འདི་ན་ཡང་དུ་བ་
འཕྱུར་བཞིན་པ་ཡོད་དོ་ཞེས་པ་ལྟ་བུའོ། །དེ་གཉིས་ནི་གྲུབ་པ་རྟགས་སུ་སྦྱར་བའོ། །རྒྱུ་བལྟར་རུང་
བའི་ བདག་ཉིད་མ་གྲུབ་པ་ནི་གང་མེ་མ་དམིགས་པ་དེ་ན་ནི་དུ་བ་མེད་དེ། ས་ཕྱོགས་ཀྱི་ཁྱད་པར་བཞིན།
མཚན་མོ་རྒྱ་མཚོ་ཆེན་པོར་ཡང་མེ་ཡོད་ན་སྣང་དུ་རུང་བ་ལས་མ་དམིགས་སོ། །ཞེས་པ་ལྟ་བུའོ། །ངོ་
བོ་བལྟར་རུང་བའི་ བདག་ཉིད་མ་དམིགས་པ་ནི་བཤད་ཟིན་ཏེ། འདི་གཉིས་ནི་དགག་པ་རྟགས་སུ་སྦྱར་
བའོ། །དེ་ལྟར་ན་མེད་ངེས་བསྐྱེད་པའི་དོན་ཅན་གྱི་མི་དམིགས་པ་ནི་འདིར་རྣམ་ པ་བཞིར་བསྟན་ཏེ།
ཁྱབ་བྱེད་མ་དམིགས་པ་ལ་སོགས་པ་ཡང་འདིར་བསྡུའོ། །
གསུམ་པ་ལ་གཉིས་ལས། དང་པོ་འགལ་བའི་རྒྱུ་དམིགས་རྟགས་སུ་མི་རུང་བར་བསྟན་པ་ནི།
མེའི་འབྲས་བུས་གྲང་རེག་ཁེགས་ན་རྒྱུ་ཡིས་ཀྱང་ཁེགས་པར་འགྱུར་རོ་ཞེ་ན། དེ་དང་འགལ་བ་མི་
ནི་རྒྱུ། །དམིགས་པའི་སྦྱོར་བ་གང་ཡིན་དེ། །རྒྱུ་མཚན་དག་ནི་འགལ་བ་ཉིད། །མེད་ན་
འཁྲུལ་པ་ཅན་ཡིན་ནོ། །དགག་བྱ་གྲང་རེག་དེ་དང་འགལ་བའི་ཚ་རེག་གི་རྒྱུ་བུད་ཤིང་ལྟ་བུ་དམིགས་
པས་གྲང་རེག་མེད་པའི་རྟགས་སུ་སྦྱོར་བ་གང་ཡིན་པ་དེ་ནི། འཁྲུལ་བ་ཅན་ ཡིན་ཏེ། གྲང་རེག་དང་གྲང་
རེག་གི་རྒྱུ་གཉིས་ཀ་དང་མི་འགལ་བས་སོ། །གང་རྒྱུ་དང་ངོ་བོ་གང་རུང་དང་ཡང་འགལ་བ་མ་གྲུབ་པ་
དེ་ནི། འགལ་དམིགས་ཀྱི་རྟགས་སུ་མི་རུང་སྟེ། ཀ་བ་དང་བུམ་པ་བཞིན། བུད་ཤིང་ཡང་གྲང་རེག་
15



p
རྒྱུ
ན་
༧
གམ་གྲང་རེག་གི་རྒྱུ་དང་འགལ་བ་མ་གྲུབ་བོ། །ཞེས་པ་ཁྱབ་བྱེད་མི་དམིགས་པའོ། །འགལ་བའི་རྒྱུ་
མཚན་ཡོད་ན་ནི་རྟ གས་སུ་འགྱུར་ཏེ། ་ཚ་རེག་གིས་སྤུ་ལོང་བྱེད་པ་འགོག་པ་བཞིན་ནོ། །ཚ་རེག་གི་
དངོས་རྒྱུ་ནི་རྟ གས་སུ་མི་རུང་སྟེ། སྐད་ཅིག་མ་གཅིག་ཁོ་ནར་ཟད་པས་ངེས་པ་མི་ནུས་ལ་དེ་ཡང་འབྲས་
བུ་མཐོང་བ་ལས་ངེས་པའི་ཕྱིར་རྟགས་སུ་སྦྱོར་མོད་ཀྱི་འགལ་བའི་རྒྱུ་མཚན་ཡོད་པའོ། ། །
གཉིས་པ་འགལ་འབྲས་ཁྱད་པར་བ་རྟགས་སུ་བསྟན་པ་ནི། འགལ་བའི་རྒྱུས་གྲང་རེག་མི་ཁེགས་ན་
འབྲས་བུ་དུ་བས་ཀྱང་དགག་པར་མི་ནུས་ཏེ། དུ་བ་དང་གྲང་རེག་མི་འགལ་ཞིང་འགལ་བ་བསྒྲུབ་ཀྱང་
མི་ནུས་ཏེ། ད་ལྟར་མེ་མེད་པའི་དུ་བ་སྲིད་པས་སོ་ཞེ་ན། འགལ་འབྲས་ལ་ཡང་ཡུལ་དང་ནི། །
དུས་ལ་སོགས་ལ་བལྟོས་པར་འདོད། །གཞན་དུ་འཁྲུལ་འགྱུར་མི་གྲང་བ། །སྒྲུབ་པ་ལ་
ནི་ཐལ་བ་བཞིན། །འགལ་འབྲས་རྟགས་སུ་འགོད་པ་ལ་ཡང་འབྲས་བུ་ཡིན་པ་ཙམ་རྟ གས་སུ་མི་རུང་
གི་ཡུལ་དེར་ཡོད་པ་དང༌། དུས་དེའི་ཚེ་ཡོད་པ་དང་རང་བཞིན་འཕྱུར་བཞིན་པ་ལ་སོགས་པ་ལ་ལྟོས་པར་
འདོད་ཀྱི་ཡུལ་དུས་ལ་མ་ལྟོས་ན་གྲང་རེག་ད གག་པར་མི་ནུས་ཏེ། གྲང་རེག་མེད་པར་བསྒྲུབ་པ་ལ་ཐལ་བ་
རྟགས་སུ་བཀོད་པ་བཞིན་ནོ། །
གསུམ་པ་དབྱེ་བ་ལ་བརྩད་པ་སྤང་བ་ལ་གཉིས་ཏེ། འབྲེལ་བ་ཅན་རྟ གས་གསུམ་དུ་བསྡུ་བ་དང༌།
འབྲེལ་མེད་རྟ གས་སུ་མི་རུང་བར་བསྟན་པའོ། །་་
དང་པོ་ལ་གཉིས་ལས། དང་པོ་རྒྱུ་ཚོགས་པས་འབྲས་བུ་དཔོག་པ་རང་བཞིན་རྟ གས་སུ་བསྡུ་བ་ནི།
རྒྱུ་ཚོགས་པ་ཚང་བས་འབྲས་བུ་འབྱུང་རུང་དཔོག་པ་རྟ གས་མ་ཡིན་པར་འགྱུར་ཏེ། འབྲས་བུ་རང་བཞིན་
མ་དམི གས་པ་གང་དུ་ཡང་མི་རུང་པས་སོ་ཞེ་ན། རྒྱུ་ཚོགས་པ་ལས་འབྲས་སྐྱེ་བར། །རྗེས་སུ་
དཔོག་པ་གང་ཡིན་པ། །དོན་གཞན་ལ་ནི་མི་ལྟོས་ཕྱིར། །དེ་ནི་རང་བཞིན་ཡིན་པར་
བརྗོད། །གང་མྱུ་གུའི་རྒྱུ་ཚོགས་པ་ཚང་བ་དེ་ནི་འབྲས་བུ་མྱུ་གུ་འབྱུང་དུ་རུང་བ་ཡིན་ཏེ། ཞིང་སྟེང་
གཡོན་མ་བཞིན། དཔྱིད་ཀྱི་སོ་ནམ་ལེགས་པར་བྱས་པའི་ཞིང་སྟེང་གཡས་མར་ཡང་མྱུ་གུའི་རྒྱུ་ཚོགས་པ་
ཚང་བའོ། །ཞེས་པ་འདི་ལྟ་བུ་ནི་རང་བཞིན་གྱི་གཏན་ཚིགས་ ཡིན་ཏེ། བདག་གཅིག་པའི་འབྲེལ་བ་ལ་
བརྟེན་ནས། ཚུལ་གསུམ་ཚང་བའི་ཕྱིར། བྱས་པས་མི་རྟག་པ་བསྒྲུབ་པ་བཞིན་ནོ། །ཇི་ལྟར་བདག་
གཅིག་པའི་འབྲེལ་བ་ལ་བརྟེན་ཅེ་ན། རྟགས་དང་བསྒྲུབ་བྱའི་ཆོས་གཉིས་ཀའང་ཆོས་ཅན་གྱི་སྟེང་དུ་
བདག་གཅིག་པ་ཡིན་ཀྱི། གལ་ཏེ་བདག་མི་གཅིག་ན་ཞིང་སྟེང་དེ་ནི་མྱུ་གུ་འབྱུང་རུང་མ་ཡིན་པར་འགྱུར་
ཏེ། དེ་དག་ནི་ཕན་ཚུན་སྤངས་ཏེ་གནས་པའི་འགལ་བ་ཡིན་པས་སོ། །དེས་ན་འབྲས་བུ་འབྱུང་རུང་
16
1
，
་，
，



དེ་ནི་ཆོས་ཅན་ནོ། །རྒྱུ་ཚོགས་པ་ཚང་བ་ལས་དོན་གཞན་ལ་ལྟོས་པ་མེད་པའི་ཕྱིར་བྱས་པ་དང་མི་རྟག་
པ་བཞིན་ནོ་ཞེས་པ་ རང་བཞིན་ནོ། །དེ་ལྟ་ན་འབྲས་བུ་འབྱུང་ངེས་པ་ཡང་བསྒྲུབ་ནུས་པར་འགྱུར་
རོ། །ཞེ་ན། ཚོགས་པའི་འབྲས་བུ་ནུས་པ་རྣམས། །འགྱུར་བ་དང་འབྲེལ་འབྲས་བུ་ལ། །
མ་ངེས་པ་ནི་ཉིད་ཡིན་ཏེ། །གེགས་བྱེད་པ་དག་སྲིད་ཕྱིར་རོ། །སྨྱུ་གུའི་རྒྱུ་ཚོགས་པ་ཚང་བ་
ཙམ་དེས་ནི་ཆོས་ཅན་ནོ། །འབྲས་བུ་བསྐྱེད་པར་ངེས་པ་མ་ཡིན་ཏེ་ཞེས་པ་ནི་དམ་བཅའ་བའོ། །
གེགས་བྱེད་པ་སྲིད་པའི་ཕྱིར་ཆན་དང་ཕ བས་དང་དྲོད་ལས་ཆང་བཞིན་ནོ་ཞེས་པ་ཁྱབ་བྱེད་འགལ་བ་་་་་་
དམིགས་པའོ། །གེགས་བྱེད་པ་སྲིད་པ་ཇི་ལྟར་ཞེ་ན། ཚོགས་པ་ཚང་བ་ཙམ་དེ་ཡང་ཆོས་ཅན་ནོ། །
འབྲས་བུ་ལ་གེགས་བྱེད་པ་སྲིད་དེ་ཞེས་པ་ནི་དམ་བཅའ་བའོ། །ནུས་པ་རྣམས་ཡོངས་སུ་འ གྱུར་བ་དང་
འབྲེལ་བའི་ཕྱིར་བྱིས་པ་ལས་རྒན་པོ་བཞིན་ནོ་ཞེས་པ་རང་བཞིན་ནོ། །
གཉིས་པ་ཚོགས་པ་གཅིག་པའི་དུས་མཉམ་བསྒྲུབ་པ་འབྲས་རྟ གས་སུ་བསྡུ་བ་ནི། ད་ལྟ་བའི་རོས་ད་
ལྟ་བའི་གཟུགས་ལ་སོགས་པ་དཔོག་པ་རྟ གས་གསུམ་དུ་མ་འདུས་པར་འགྱུར་ཏེ། རྫས་ཐ་དད་དུས་
མཉམ་ཞིང་དགག་པའི་གཏན་ཚིགས་མ་ཡིན་པས་སོ་ཞེ་ན། … ཚོགས་པ་གཅིག་ལ་རག་ལུས་པའི། །
གཟུགས་ལ་སོགས་པ་རོས་རྟོགས་པ། །རྒྱུའི་ཆོས་རྗེས་སུ་དཔག་པ་སྟེ། དུ་བས་བུད་ཤིང་
འགྱུར་བ་བཞིན། །གང་རོ་ཡོད་པ་དེ་ནི་ཁ་དོག་ལ་སོགས་པའི་གཟུགས་དང་ལྡན་པ་ཡིན་ཏེ། ཉིན་
པར་ཟོས་པའི་ཤིང་ཏོག་བཞིན། མཚན་མོ་ཁ་ནང་གི་གོང་བུ་ལ་ཡང་རོ་དམི གས་སོ། །ཞེས་པ་འདི་
ལྟ་བུ་ནི་འབྲས་བུའི་གཏན་ཚིགས་ཡིན་ཏེ་དེ་བྱུང་འབྲེལ་ བ་ལ་བརྟེན་ནས་ཚུལ་གསུམ་ཚང་བའི་ཕྱིར་རོ། །
དེ་ཡང་རྒྱུའི་ཆོས་རྗེས་སུ་དཔོག་པ་སྟེ། ཆོས་མངོན་པ་མཛོད་ལས། འདོད་ན་དབང་བོ་མེད་པ་དང་། །
སྒྲ་མེད་ཕྲ་རབ་རྡུལ་རྫས་བརྒྱད། །ལུས་དབང་ལྡན་ལ་རྫས་དགུ་སྟེ། །དབང་པོ་གཞན་ལ་རྫས་བཅུའོ། །
ཞེས་པས་འདོད་ཁམས་ཀྱི་རོ་གཟུགས་ད་ལྟ་བ་གཉིས་ཀ་སྔ་མའི་རྡུལ་རྫས་བརྒྱད་དུས་ཀྱི་ཚོགས་པ་གཅིག་་་་༌་
ལ་རག་ལུས་པ་ཡིན་ཏེ། རོ་སྔ་མའི་ཉེར་ལེན་དང་གཟུ གས་ལ་སོགས་པ་གཞན་བདུན་གྱི་ལྷན་ཅིག་བྱེད་པ་
ལས་རོ་ད་ལྟར་བ་དང་། གཟུགས་སྔ་མའི་ཉེར་ལེན་དང༌། རོ་ལ་སོགས་པ་གཞན་བདུན་གྱི་ལྷན་ཅིག་
བྱེད་པ་ལས་གཟུགས་ད་ལྟར་བ་འབྱུང་བས་རོ་ད་ལྟ་བ་ནི་རོ་སྔ་མ་ལ་མི་འཁྲུལ་ལ་རོ་ད་ལྟར་བའི་རྒྱུ་རོ་སྔ་་་
མ་དེའི་ཆོས་ནི་གཟུགས་ད་ལྟར་བ་བསྐྱེད་པ་ཡིན་པས་རྒྱུའི་ཆོས་རྗེས་སུ་དཔག་པ་ཡིན་ཏེ། དུ་བ་ད་ལྟར་
༣ བས་བུད་ཤིང་རྣམ་འགྱུར་དཔོག་པ་བཞིན་ནོ། །དེ་ཡང་དུ་ཐ་ད་ལྟར་བ་ནི་མེ་སྔ་མ་ལ་མི་འཁྲུལ་ལ་མེ་
སྔ་མའི་ཆོས་ནི་བུད་ཤིང་རྣམ་འགྱུར་ཅན་ཏེ། དེ་དཔོག་པའི་ཕྱིར་རྒྱུའི་ཆོས་རྗེས་སུ་དཔག་པའོ། །ནུས་
，
17



པ་འཇུག་པར་མེད་པར་ནི། །རོ་མེད་དེ་ཉིད་གཞན་གྱི་རྒྱུ། །དེ་ལྟར་འདས་དུས་གཅིག་
རྣམས་རྟོགས། །དེ་ནི་འབྲས་བུའི་རྟགས་ལས་སྐྱེས། །རོ་སྔ་མའི་ནུས་པ་འཇུག་པ་མེད་པར་ནི།
རོ་ད་ལྟར་བ་འབྱུང་བ་མེད་ལ། ་རོ་སྔ་མ་དེ་ཉིད་ནི་གཟུགས་ལ་སོགས་པ་གཞན་བདུན་གྱི་རྒྱུ་སྟེ་ལྷན་
ཅིག་བྱེད་པའི་རྐྱེན་ནོ། །དེ་ལྟར་རོ་སྔ་མ་དང་ཕྱི་མ་འབྲེལ་བ་གྲུབ་པའི་ཕྱིར་འདས་པའི་རོ་གཟུགས་
དང་། །དུས་གཅིག་པའི་གཟུགས་གཉིས་ཀའང་ངེས་པར་རྟོགས་པ་སྟེ། གཉིས་ཀའང་འབྲས་བུའི་རྟགས་
ལས་སྐྱེས་པའི་རྗེས་སུ་དཔག་པའོ། །འབྱུང་རུང་ཙམ་བསྒྲུབ་ན་ནི་རྒྱུ་མ་ཚོགས་པ་ལས་ཀྱང་ བསྒྲུབ་ནུས་
པར་འགྱུར་རོ་ཞེ་ན། །རྒྱུ་མ་ཚོགས་པས་འབྲས་བུ་ནི། །རྗེས་སུ་དཔོག་པ་གང་ཡིན་དེ། །ལྷག་
མ་དང་ལྡན་ནུས་མེད་ཕྱིར། །ལུས་ལས་འདོད་ཆགས་རྗེས་དཔོག་བཞིན། །རྒྱུ་མ་ཚོགས་པས་འབྲས་
བུ་དཔོག་པ་དེ་ནི་ལྷག་ལྡན་གྱི་གཏན་ཚིགས་ཡིན་ཏེ། ལུས་སོགས་དབང་པོ་དང་ལྡན་པས་འདོད་ཆགས་
དཔོག་པ་བཞིན་ནོ། །གང་ཕྱོགས་ཆོས་གྲུབ་ཅིང་མཐུན་ཕྱོགས་ལ་མཐོང་ཡང་མི་མཐུན་ཕྱོགས་ལ་ཡོད་
མེད་ཐེ་ཚོམ་ཟ་བ་དེ་ནི་ཡང་དག་གི་ལྷག་ལྡན་ཡིན་ཏེ་བདག་འཛིན་དང་མ་ཚོགས་པའི་ལུས་སོགས་ད བང་་
པོ་དང་ལྡན་པས་འདོད་ཆགས་རྗེས་སུ་དཔོག་པ་བཞིན། ཕྲུ་བ་འདིར་བཙོས་པའི་རྟགས་ཀྱིས་འབྲས་
ཚོས་པར་བསྒྲུབ་པ་ཡང་ཕྱོགས་ཆོས་གྲུབ་ཅིང་མཐུན་ཕྱོགས་ལ་མཐོང་ཡང་མི་མཐུན་ཕྱོགས་ལ་ཡོད་མེད་ཐེ་་
ཚོམ་ཟ་བའོ། །འདིར་མཐུན་ཕྱོགས་མི་མཐུན་ཕྱོགས་ནི་འདིར་བསྒྲུབ་བྱའི་ཆོས་དང་ལྡན་མི་ལྡན་ནོ། །
རྒྱུ་ཙམ་ནི་ཚོགས་པ་ཚང་བ་དང༌། མ་ཚང་བའི་ས་བོན་གཉིས་ཀ་ལ་འཇུག་ཅིང་ཚོགས་པ་ཚང་བ་ནི་འབྱུང་
རུང་ཡིན་ལ་མ་ཚང་བ་ནི་འབྱུང་མི་རུང་ཡིན་པས་དེ་ནི་མཐུན་ཕྱོགས་མི་མཐུན་ཕྱོགས་གཉིས་ཀ་ལ་འཇུག་་་
པས་དངོས་ཀྱི་མ་ངེས་པར་འགྱུར་རོ། །དེས་ན་རྒྱུ་མ་ཚོགས་པའི་བྱེ་བྲག་འགའ་ཞིག་བཀོད་ན་ལྷག་ལྡན་
དུ་འགྱུར་གྱི། རྒྱུ་ཁ་ཡར་བ་རྐྱང་པ་ བཀོད་ན་ནི་འགལ་བའི་ གཏན་ཚིགས་སུ་འགྱུར་ཏེ། རྒྱུ་ཁ་ཡར་བ་ལ་
ཚོགས་པའི་འབྲས་བུ་བསྐྱེད་པའི་ནུས་པ་གཏན་ནས་མེད་པའི་ཕྱིར། འབྲས་བུ་མི་བསྐྱེད་པར་ངེས་པའོ། །
མཛོད་ལས། ནུས་པ་ཡོད་ན་ཆེ་ཆུང་གང་དུ་འགྱུར་བ་བརྟ གས་ནས་འགོག་པ་ནི་རིགས་པར་མ་མཐོང་
སྟེ། དེ་ལྟ་ན་བུམ་པ་ལ་ཡང་མཚུངས་ཏེ། མི་འགྱུར་ན་རྟག་པར་འགྱུར་ཞིང་ཆུང་དུ་འགྱུར་ན་གཏན་
ཟད་ལ་འགྱུར་ལ། ཆེར་འགྱུར་ན་བུམ་པ་གཅིག་གིས་སྟོང་གསུམ་གང་པར་འགྱུར་རོ། །ཁ་ཡར་བ་ནི་
རྒྱུའི་གྲོགས་གཞན་གང་ཡང་མེད་པའི་ཕྱིར་ནམ་དུ་ཡང་ཚོགས་པའི་འབྲས་བུ་བསྐྱེད་པ་མེད་དོ། །ཚོགས་
པ་བསྐྱེད་པའི་ནུས་པ་ཡང་མེད་པར་འགྱུར་རོ་ཞེ་ན། སྐྱོན་མེད་དེ་འདིར་ཁ་ཡར་བ་ལ་འབྲས་བུ་བསྐྱེད་
པའི་ནུས་པ་གཏན་ནས་མེད་ཅེས་མ་སྨོས་ཀྱི། ཚོགས་ པའི་འབྲས་བུ་མྱུ་གུ་བསྐྱེད་པའི་ནུས་པ་མེད་ཅེས་
18



སྨོས་པའོ། །
གཉིས་པ་འབྲེལ་བ་མ་ངེས་པ་རྟགས་སུ་མི་རུང་བར་བསྟན་པ་ནི། སློབ་དཔོན་དབང་ཕྱུག་སྟེ་ན་
རེ། རྟགས་མི་མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་པ་གྲུབ་པ་ཡིན་ནོ་ཞེས་ཟེར་རོ། །འདི་
དགག་པ་ལ་གསུམ་སྟེ། ངེས་པ་མེད་ན་རྟགས་མིན་པར་བསྟན་པ་དང༌། རྟགས་ལ་ངེས་པ་དགོས་
པར་བསྟན་པ་དང༌། མི་དགོས་ན་ཧ་ཅང་ཐལ་བའོ། །
དང་པོ་ནི། མི་མཐུན་ཕྱོགས་ལ་མ་མཐོང་བ། །ཙམ་གྱིས་འབྲས་སྤྱི་མཐོང་བ་ལས། །
གཏན་ཚིགས་ཤེས་པ་ཚད་ལྟར་སྣང་། །ཚིག་ལས་ཆགས་ཅན་ལ་སོགས་བཞིན། །མི་མཐུན་
ཕྱོགས་ལ་མ་མཐོང་ཙམ་དེ་ནི་སྨྲ་བའི་རྟགས་ཀྱིས་ཆགས་ལྡན་དུ་དཔོག་པ་ལྟ་བུ་ཡིན་ཏེ། སྨྲ་བ་ནི་ཆགས་
པ་དང༌། སྙིང་རྗེ་ལ་སོགས་པ་སྤྱིའི་འབྲས་བུ་ཡིན་པས་ཆགས་ལྡན་ཁོ་ནར་མ་ངེས་པའོ། །དེས་ན། གང་
འབྲས་བུའི་སྤྱི་གཏན་ཚིགས་སུ་བཀོད་ནས་རྒྱུའི་ཁྱད་པར་དེ་ཁོ་ན་བསྒྲུབ་པའི་ཤེས་པ་དེ་ནི་ཚད་མ་ལྟར་་་་་་
སྣང་བ་ཡིན་ཏེ། ཚིག་ལས་ཆགས་ཅན་དུ་དཔོག་པ་བཞིན། དུ་ཙམ་གཏན་ཚིགས་སུ་བཀོད་ནས་འབར་
མེ་དཔོག་པ་ཡང་ཚོགས་པ་དེ་ཁོ་ནའི་འབྲས་བུ་མ་ཡིན་པ་རྟགས་སུ་བཀོད་ནས་རྒྱུའི་ཁྱད་པར་དཔོག་་་་་་
པའོ། །དེས་ན། མི་མཐུན་ཕྱོགས་ལ་མ་མཐོང་བ། །ཙམ་གྱིས་འཁྲུལ་པ་མེད་པ་མིན། །
འཁྲུལ་པ་སྲིད་པ་ཅན་ཉིད་ཕྱིར། །ཕྲུ་བའི་འབྲས་ནི་ཚོས་པ་བཞིན། །མི་མཐུན་ཕྱོགས་ལ་
མེད་པར་ངེས་པ་མེད་ན། མ་མཐོང་བ་ཙམ་གྱིས་མི་མཐུན་ཕྱོགས་ལ་འཇུག་སྲིད་ཁེགས་པའི་འཁྲུལ་བ་
མེད་པ་མ་ཡིན་ཏེ། འབྲས་འདི་རྣམས་ཚོས་པ་ཡིན་ཏེ། ཕྲུ་བ་འདིར་བཙོས་པའི་ཕྱིར། ཁ་ནང་གི་འབྲས་
བཞིན་ནོ། །ཞེས་པ་འདི་ཡི་མི་མཐུན་ཕྱོགས་མ་ཚོས་པ་ལ་ཕྲུ་བ་དེར་བཙོས་པ་མ་མཐོང་མོད་ཀྱི། མ་ཟོས་
པ་འགའ་ཞིག་ལ་མ་ཚོས་པ་སྲིད་པ་མ་ཁེགས་པ་བཞིན་ནོ། །གང་ཞིག་མ་མཐོང་བ་ཙམ་གྱིས། །
མི་མཐུན་ཕྱོགས་ལས། ལྡོག་པ་རབ་ཏུ་སྟོན་བྱེད་པ། །དེ་ནི་ཐེ་ཚོམ་རྒྱུ་ཡིན་ཕྱིར། །དེ་ལ་
ལྷག་མ་ལྡན་ཞེས་བརྗོད། །རྟགས་དེ་མཐུན་ཕྱོགས་ལ་མཐོང་ཡང་མི་མཐུན་ཕྱོགས་ལ་ཡོད་མེད་ཐེ་
ཚོམ་གྱི་རྒྱུ་ཡིན་པའི་ཕྱིར་ལྷག་མ་དང་ལྡན་པ་ཞེས་བརྗོད་དེ། ཐེ་ཚོམ་གྱི་ལྷག་མ་ཡོད་པས་སོ། །
གཉིས་པ་རྟགས་ལ་ངེས་པ་དགོས་པར་གསུངས་པ་ནི། གཏན་ཚིགས་ཀྱི་ནི་ཚུལ་གསུམ་ལའང་
དེ་ཡིས་མ་གྲུབ་བཟློག་དོན་དང་། །འཁྲུལ་པ་ཅན་གྱི་གཉེན་པོར་ནི། །ངེས་པ་བརྗོད་པར་
མཛད་པ་ཡིན། །ཞེས་པ་ལ་གང་བརྗོད་པར་མཛད་ཅེ་ན་ངེས་པའོ། །གང་ལ་ཞེ་ན་གཏན་ཚིགས་ཀྱི་
མཚན་ཉིད་ཚུལ་གསུམ་ལའོ། །གང་གིས་ཞེ་ན། སློབ་དཔོན་ཕྱོགས་ཀྱི་གླང་པོ་དེ་ཡིས་སོ། །དགོས་པ་



ཅིའི་དོན་དུ་ཞེ་ན། མ་གྲུབ་པ་སྤང་བའི་དོན་དུ་ཕྱོགས་ཆོས་ལ་ངེས་པ་དང༌། བཟློག་དོན་ཏེ་འགལ་བ་
དང་། འགལ་བའི་ལྷག་ལྡན་སྤང་བའི་དོན་དུ་རྗེས་འགྲོ་ལ་ངེས་པ་དང༌། ཡང་དག་གི་ལྷག་ལྡན་དང་།
ཐུན་མོང་དང་ཐུན་མོང་མ་ཡིན་པའི་མ་ངེས་པའི་གཉེན་པོར་ལྡོག་པ་ལ་ངེས་པར་བརྗོད་པར་མཛད་དེ།
མདོ་ལས། རྗེས་དཔག་བྱ་དང་དེ་མཚུངས་ལ། །ཡོད་དང་མེད་ལ་མེད་པར་ནི། །ངེས་པ་ཞེས་སོ། །
འགྲེལ་བ་ལས་ཀྱང་ཚུལ་ཐ་མའི་ངེས་པ་ནི་གསུམ་ཅར་ལ་བལྟ་བར་བྱའོ། །ཞེས་སོ། ། །
གསུམ་པ་མི་དགོས་ན་ཧ་ཅང་ཐལ་བ་ལ་དྲུག་ལས། །དང་པོ་ཆོས་མི་མཐུན་པ་སྨོས་པ་དོན་མེད་དུ་
ཐལ་བ་ནི། འཁྲུལ་བ་ཅན་གྱི་གཉེན་པོར་ནི། །མི་མཐུན་ཕྱོགས་བརྗོད་གང་ཡིན་པ། །གལ་
ཏེ་མ་མཐོང་འབྲས་ཅན་དེ། །དེ་མ་སྨོས་ཀྱང་རྟོགས་པར་འགྱུར། །མི་མཐུན་ཕྱོགས་ལ་མ་
མཐོང་ཙམ་གྱིས་ལྡོག་པ་གྲུབ་ན། འཁྲུལ་པ་ཅན་མ་ངེས་པའི་གཉེན་པོར་ཆོས་མི་མཐུན་པ་ཉིད་ཅན་ གྱི་
ངག་སྨོས་པ་དོན་མེད་དུ་འགྱུར་ཏེ། ཆོས་མི་མཐུན་པ་ཅན་གྱི་ངག་དེ་མ་སྨོས་ཀྱང་། མི་མཐུན་ཕྱོགས་
ལ་མ་མཐོང་ཙམ་གྱི་འབྲས་བུ་ཅན་དེ་རྟོགས་པར་འགྱུར་བས་སོ། །མ་མཐོང་ཙམ་གྱིས་མེད་པར་གྲུབ་
ཀྱང་མེད་པ་ལ་མེད་པར་རྟོགས་པའི་དོན་དུ་བརྗོད་དགོས་སོ་ཞེ་ན། མ་མཐོང་བ་ཙམ་གྱིས་མེད་པར་མ་
གྲུབ་ན། མེད་ཅེས་བྱ་བའི་ཚིག་གིས་ཀྱང་། ་ །དེ་མེད་ཁོ་ན་མིན་གལ་ཏེ། །ཇི་ལྟར་མེད་
རིགས་དེ་བརྗོད་ན། །དེ་ཚེ་བོད་ཅེས་བྱ་བར་རྟོགས། །པར་འགྱུར་རོ། །
གཉིས་པ་ལྷག་ལྡན་ཡང་དག་ཏུ་ཐལ་བ་ནི།་ གལ་ཏེ་མ་མཐོང་པས་ལྡོག་འགྱུར། །ཅི་སྟེ་
ལྷག་ལྡན་འཁྲུལ་ཅན་ཡིན། །གལ་ཏེ་མ་མཐོང་བ་ཙམ་གྱིས་ལྡོག་པ་འགྲུབ་ན་ཤིང་ཐོག་འདི་རྣམས་
སྨིན་པ་ཡིན་ཏེ། ཤིང་ཕུང་འདི་ལས་སྐྱེས་པའི་ཕྱིར་ཟོས་པ་བཞིན་ནོ། །ཞེས་པ་འདི་ཇི་ལྟར་ལྷག་ལྡན་
འཁྲུལ་པ་ཅན་ ཡིན་ཏེ། དེ་ལ་ཡང་མི་མཐུན་ཕྱོགས་ལ་མ་མཐོང་བ་ཙམ་ཡོད་པས་སོ། །མངོན་སུམ་གྱིས་
གནོད་པར་དོགས་པས་གནོད་པ་མེད་པའི་ཡུལ་ཅན་མ་གྲུབ་པས་འཁྲུལ་པ་ཅན་ནོ་ཞེ་ན། མ་ཡིན་ཏེ་རོ་
ལྐོག་གྱུར་ཡིན་པས་སོ། །དོགས་པ་ཙམ་གྱིས་གནོད་པར་འགྱུར་ན་ཚད་མ་གཞན་ལ་ཡང་ཧ་ཅང་ཐལ་
ན་
1
，
**,
t
ལོ། །
： གསུམ་པ་ལྡོག་པ་ཅན་རྟགས་སུ་ཐལ་བ་ནི། ལྡོག་པ་ཅན་ཁང་གཏན་ཚིགས་འགྱུར། །
མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་པ་གྲུབ་ན། རིགས་པ་ཅན་གྱིས་གསོན་ལུས་བདག་དང་བཅས་
པ་ཡིན་ཏེ། སྲོག་ལྡན་ཡིན་པའི་ཕྱིར་ཞེས་ཕྱོགས་ཆོས་དང་ལྡོག་པ་རྐྱང་པ་ཅན་ཞེས་པའི་རྟགས་ཡང་དག་
དུ་འདོད་པ་ལེའུ་བཞི་པར་བཀག་པ་དེ་ཡང་ཡང་དག་པའི་གཏན་ཚིགས་སུ་འགྱུར་ཏེ། ཕྱོགས་ཆོས་དང་
20



མི་མཐུན་ཕྱོགས་ལ་མ་མཐོང་བ་ཙམ་ཡོད་ལ། ལྡོག་པ་གྲུབ་ན་རྗེས་འགྲོ་ཡང་འགྲུབ་པས་སོ། །རྟགས་
འདི་མི་མཐུན་ཕྱོགས་ལས་ཇི་ལྟར་ལྡོག་ཅེ་ན། སྲོག་ལྡན་ནི་གསོན་ལུས་ལས་གཞན་ལ་མི་འཇུག་ལ།
གསོན་ལུས་ནི་ཤེས་འདོད་ཡིན་པའི་ཕྱིར་མཐུན་ཕྱོགས་དང་མི་མཐུན་ཕྱོགས་གང་ཡང་མ་ཡིན་ནོ། །བུམ་
སོགས་མི་མཐུན་ཕྱོགས་བདག་མེད་དུ་ཇི་ལྟར་འགྲུབ་ཅེ་ན། བུམ་སོགས་མཐོང་བ་ལ་མ་དམིགས་པས་
གྲུབ་ཅིང་། གཞན་ལ་རང་བཞིན་ཁྱད་མེད་ཀྱིས་འགྲུབ་བོ་ཞེས་ཟེར་རོ། །མ་དམིགས་པས་མི་འགྲུབ་སྟེ་
བདག་སྣང་རུང་མ་ཡིན་པས་སོ། །ནང་པས་ཁས་བླངས་པས་བུམ་སོགས་བདག་མེད་དུ་གྲུབ་བོ་ཞེ་ན།
དེ་ལྟ་ན་གསོན་ལུས་ཀྱང་བདག་མེད་དུ་གྲུབ་པར་འགྱུར་རོ། །བུམ་སོགས་བདག་མེད་དུ་མ་གྲུབ་ན་མི་
མཐུན་ཕྱོགས་སུ་མ་གྲུབ་པས། མི་མཐུན་ཕྱོགས་ལས་ལྡོག་པར་ཡང་མ་གྲུབ་བོ། །
བཞི་པ་ཐེ་ཚོམ་ཟ་བ་སྐྱོན་ཅན་དུ་སྦྱར་བ་མི་འཐད་པར་ཐལ་བ་ནི། མ་གྲུབ་སྒྱུར་བ་བརྗོད་བྱ་
མིན། །མི་མཐུན་ཕྱོགས་ལ་མ་མཐོང་བས་མེད་པར་གྲུབ་ན། མི་མཐུན་ཕྱོགས་ལ་མ་མཐོང་ཙམ་དེ་ནི།
མི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་ཡིན་ལ། དེ་ལྟ་ན་མི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་
རྟགས་ཀྱི་སྐྱོན་མ་ཡིན་པར་འགྱུར་རོ། །འདོད་ན་སློབ་དཔོན་གྱིས་ཕྱོགས་ཀྱི་ཆོས་ནི་རྒོལ་བ་དང་ཕྱིར་རྒོལ་
བ་གཉིས་ཀ་ལ་ངེས་པར་གཟུང་ངོ་། །དེ་བཞིན་དུ་མཐུན་པའི་ཕྱོགས་ལ་ཡོད་པ་དང་། མེད་པ་ལ་སོགས་
པ་ལ་ཡང་ཅི་རིགས་པར་བརྗོད་པར་བྱའོ། །ཞེས་གཞུང་དང་པོས་ནི་རྒོལ་ཕྱིར་རྒོལ་གཉིས་ཀ་དང་གང་
རུང་ལ་མ་གྲུབ་པ་དང་། ཐེ་ཚོམ་ཟ་བ་དང་། གཞི་མ་གྲུབ་པ་བཞི་བསལ་ནས་ཚུལ་དང་པོ་ཚད་མས་ངེས་པ་
དགོས་པར་བསྟན་ལ། ཕྱི་མས་རྗེས་སུ་འགྲོ་ལྡོག་གི་ཁྱབ་པ་གཉིས་ཀྱང་རྒོལ་བ་གཉིས་ཀ་དང་གང་རུང་ལ་
མ་གྲུབ་པ་དང་། གཞི་མ་གྲུབ་པ་དང༌། དེ་དག་ལ་ཐེ་ཚོམ་ཟ་བ་བསལ་ཏེ། རྗེས་སུ་འགྲོ་ལྡོག་ངེས་པ་
རྟགས་ཀྱི་མཚན་ཉིད་དུ་བསྟན་པ་མི་འཐད་པར་འགྱུར་རོ། །སྐབས་འགར་རྗེས་སུ་འགྲོ་ལྡོག་ལ་གཞི་མ་
གྲུབ་པ་སྐྱོན་མ་ཡིན་པའི་ཕྱིར། ཅི་རིགས་པར་ཞེས་སོ། །
ལྔ་པ་ཐུན་མོང་མ་ཡིན་པ་གཉིས་ཀ་འགོག་ནུས་སུ་ཐལ་བ་ནི། ཁྱད་པར་རྣམ་པར་གཅོད་པ་
བ། །གཏན་ཚིགས་སུ་འགྱུར་མ་མཐོང་ཕྱིར། །མ་མཐོང་བ་ཙམ་གྱིས་ལྡོག་པ་འགྲུབ་ན། ཁྱད་
པར་རང་མཚན་མཉན་བྱ་རྟ གས་སུ་བཀོད་པའི་ཚེ། རྟག་པ་དང༌། མི་རྟག་པ་གཉིས་ཀ་རྣམ་པར་གཅོད་
ནུས་ཀྱི་གཏན་ཚིགས་སུ་འགྱུར་ཏེ་མཐུན་ཕྱོགས་དང་མི་མཐུན་ཕྱོགས་གཉིས་ཀ་ལ་མ་མཐོང་བའི་ཕྱིར་་་་་་་
རོ། །དེ་ལྟ་ན་མཉན་བྱ་གཉིས་ཀ་མ་ཡིན་པའི་ཕུང་པོ་གསུམ་པར་འགྱུར་རོ། །མཛོད་མཛད་པས་མཉན་
བྱ་རྟག་པ་ཁོ་ན་ལས་ལྡོག་པར་འདོད་ཅིང་། ཡང་དག་གི་རྟགས་སུ་འདོད་པ་ནི་སློབ་དཔོན་གྱི་དགོངས་



，
པ་མཉན་བྱའི་སྒྲ་དོན་མ་མཁྱེན་པར་ཟད་དེ། དེས་ན་སྤྱི་ཡི་ཆོས་རྣམས་ཀུན། །མངོན་སུམ་མིན་པར་
གྲུབ་པའི་ཕྱིར། །སྤོང་ཡང་གནོད་པ་ཡོད་མིན་ཞེས། །མཉན་བྱ་སྨོས་པས་བསྟན་པ་ཡིན། །ཞེས་པ་
དང་། མཉན་བྱས་དབང་པོའི་སྤྱོད་ཡུལ་བཤད། །ཅེས་སོ། །མཉན་བྱ་གཉིས་ཀ་མ་ཡིན་པའི་ཕུང་
གསུམ་དུ་མི་འགྱུར་ཏེ། དངོས་འགལ་རྟག་པ་བཀག་ན་ལྡོག་པ་འགྲུབ་པའི་ཚད་མ་གཞན་གྱིས་གནོད་
པས་སོ་ཞེ་ན། དེ་ལྟ་ན་ད་ནི་མ་མཐོང་ཙམ་ལས་མེད་པར་གྲུབ་པ་མིན་པར་འགྱུར་ལ། དེ་བཞིན་
དུ་མི་མཐུན་ཕྱོགས་ལ་མ་མཐོང་བ་གཞན་དག་ལ་ཡང་། ཚད་མ་གཞན་གྱིས་གནོད་པ་སྲིད་པས་
མ་མཐོང་ཡང་མེད་པ་ལ་ཡིད་བརྟན་དུ་མི་རུང་ངོ༌། །་་ ་
དྲུག་པ་མི་སྣང་བ་མ་དམིགས་པ་མེད་ངེས་སྒྲུབ་ནུས་སུ་ཐལ་བ་ནི། མ་མཐོང་ཕྱིར་རེག་མཐོང་
བ་ལ། །མི་ལྡན་འཁྲུལ་པ་མེད་པ་ཅན། །བྱེ་བྲག་པས་འབྱུང་བ་གཞན་གསུམ་ལ། རླུང་གི་
རེག་བྱ་བཏང་སྙོམས་པ་མེད་དེ་མ་མཐོང་བའི་ཕྱིར་ཞེས་མཐོང་བའི་ས་ལ་སོགས་པ་ལ་རེག་བྱ་བཏང་་་་་་་་
སྙོམས་པ་མི་ལྡན་པས་མ་མཐོང་བའི་ས་སོགས་པ་ལ་འགོག་པ་ཡང་འཁྲུལ་པ་མེད་པ་ཅན་དུ་འགྱུར་ཏེ། མ་
མཐོང་བ་ཙམ་གྱི་ལྡོག་པ་འགྲུབ་པས་སོ། །དེ་འདོད་དོ་ཞེ་ན་ཡུལ་འདིར་མཐོང་བའི་ས་ལ་རེག་བྱ་བཏང་
སྙོམས་པ་མ་མཐོང་ན་ཡང་ཡུལ་གཞན་གྱི་ས་སོགས་པ་དགག་པར་ནུས་པ་མ་ཡིན་ཏེ། ཡུལ་ལ་སོགས་
པའི་ཁྱད་པར་ལས། །རྫས་ལ་ནུས་པ་ཐ་དད་སྣང་། །ཡུལ་དེར་ཡོད་པའི་ས་སོགས། ་ དེ་ལ་
གཅིག་མཐོང་གཞན་ལ་དེ། །ཡོད་པར་ངེས་པ་རིགས་མ་ཡིན། །མཛོད་ལས། འདི་རིགས་པ་
གཞན་དུ་བཤད་དོ། །གཞན་ཡང་། བདག་དང་ས་ལ་ཤེས་ཚོད་སོགས། །མེད་པར་རབ་སྒྲུབ་
བྱེད་མིན་པའི། །མ་དམིགས་གང་ཡིན་དེ་ཁོ་ན། །གཏན་ཚིགས་མེད་བསྒྲུབ་ཡིན་ནམ་ཅི། །
མུ་སྟེགས་པས་སེམས་ཅན་ལ་བདག་ཡོད་དེ་བདག་གི་ཡོན་ཏན་བདེ་སྡུག་དམིགས་པས་སོ། །ཞེས་པ་
དང༌། ས་ལ་ཤེས་པ་ཡོད་དེ། འབྱུང་བ་ཡིན་པའི་ཕྱིར་རོ། །ཞེས་པ་དང༌། འོ་མ་ལ་ཞོ་ཡོད་དེ་ནུས་
པ་ ཡོད་པའི་ཕྱིར་རོ། །ཞེས་པ་འགོག་པ་ལ་བདག་ལ་སོགས་པ་ཡོད་པར་ངེས་པ་མ་ཡིན་ཏེ་མ་དམིགས་
པའི་ཕྱིར་རོ་ཞེས་མེད་ངེས་པར་རབ་ཏུ་བསྒྲུབ་པ་མ་ཡིན་པའི་མ་དམིགས་པ་ཁོ་ན་སྟེ་རྟགས་ ཀྱི་ཁྱད་པར་་་་་
མེད་པའི་ཙམ་པོ་གང་ཡིན་པ་དེ་ནི་མེད་ངེས་བསྒྲུབ་པའི་གཏན་ཚིགས་ཡིན་ནམ་ཅི་སྟེ་ཡིན་པར་ཐལ་བའོ།།
དེ་ཡང་མ་དམིགས་པས་མེད་པར་གྲུབ་པར་འདོད་པས་སོ། །མཛོད་ལས། གཞན་དུ་འཆད་དོ། །རྗེས་་ ་
སུ་དཔག་པའི་རྒྱུ་རྟ གས་དངོས་བཤད་ཟིན་ཏོ། ། 11་་་་་



གཉིས་པ། རྟགས་ཀྱི་རྩ་བ་འབྲེལ་བ་ངེས་པར་བྱ་བ།
གཉིས་པ། རྟ གས་ཀྱི་རྩ་བ་འབྲེལ་བ་ངེས་པར་བྱ་བ་ལ་གཉིས་ཏེ། འབྲེལ་བ་ཡང་དག་སྒྲུབ་པ་དང་།
འབྲེལ་བ་ལྟར་སྣང་དགག་པའོ། །
དང་པོ་ལ་གཉིས་ཏེ། འབྲེལ་བའི་ཚུལ་སྤྱིར་ངེས་པར་བྱ་བ་དང་། རྟགས་གསུམ་སོ་སོའི་འབྲེལ་བ་
ངེས་པར་བྱ་བའོ། །དང་པོ་ལ་བཞི་ལས། དང་པོ་སྤྱིར་རྟགས་ཐམས་ཅད་འབྲེལ་བ་ལ་ལྟོས་པར་བསྟན་
པ་ནི། དེ་ཕྱིར་དེ་ཙམ་དང་འབྲེལ་བའི། །ངོ་བོ་ཉིད་ཀྱིས་ངོ་བོ་ཉིད། །བཟློག་པར་
འགྱུར་བའམ་རྒྱུ་ཡིས་ནི། །འབྲས་བུ་འཁྲུལ་བ་མེད་པའི་ཕྱིར། །ཡང་དག་པའི་རྟགས་ལ་འབྲེལ་
བ་ཚད་མས་ངེས་དགོས་པ་དེའི་ཕྱིར། བྱས་ཡོད་ཀྱི་ངོ་བོ་ཉིད་གྲུབ་ཙམ་ཉིད་ཀྱིས་མི་རྟག་པའི་ངོ་བོ་ཉིད་
འགྲུབ་ཅིང་མི་རྟག་པའི་ངོ་བོ་ཉིད་ལོག་ན་བྱས་ཡོད་ཀྱི་ངོ་བོ་ཉིད་ལྡོག་པར་འགྱུར་ཏེ། བྱས་ཡོད་གྲུབ་
ཙམ་ན་མི་རྟག་པ་དང་རང་ཆས་སུ་གྲུབ་པས་མེད་ན་མི་འབྱུང་བའི་འབྲེལ་བ་ངེས་པའི་ཕྱིར་རོ། །དེར་
མ་ཟད་དེ་རྒྱུ་ལོག་པ་ཡིས་ནི་འབྲས་བུ་ལྡོག་པར་འགྲུབ་སྟེ། འབྲས་བུ་རྒྱུ་ལ་འཁྲུལ་བ་མེད་པའི་ཕྱིར་རོ།།
གཉིས་པ་མི་ལྟོས་ན་ཧ་ཅང་ཐལ་བ་ནི། རྟགས་ཐམས་ཅད་འབྲེལ་བ་ལ་ལྟོས་པ། དེ་ལྟ་མིན་ན་
གཅིག་ལོག་པས། །ཇི་ལྟར་གཞན་ནི་ལྡོག་པར་འགྱུར། །འབྲེལ་མེད་ཀྱི་ གཅིག་ལོག་པས་
གཅིག་ལྡོག་ན། མི་ལ་རྟ་མི་བདོག་ཅེས་ཏེ། །ཕྱུགས་ཀྱང་བདོག་པ་མིན་ནམ་ཅི། །དེ་བཞིན་
གཅིག་གཅིག་ཉེ་བའི་ཕྱིར། །ཇི་ལྟར་གཞན་ནི་ཉེ་བར་འགྱུར། །འབྲེལ་མེད་ གཅིག་གྲུབ་པས་
གཅིག་འགྲུབ་ན། མི་ལ་ཕྱུགས་ནི་བདོག་ཅེས་ཏེ། །དེ་བཞིན་རྟའང་བདོག་གམ་ཅི། །
གསུམ་པ་འབྲེལ་བ་དཔེའི་སྟེང་དུ་ངེས་པའི་ཚུལ་ནི། དེ་ཕྱིར་ཆོས་མི་མཐུན་དཔེ་ལ། །ངེས་
པར་འདི་ལ་གཞི་མི་འདོད། །དེ་དག་མེད་ནའང་དེ་མེད་ཅེས། །བརྗོད་པ་ལས་ཀྱང་དེ་
རྟོགས་ཕྱིར། །དཔེ་ལ་དེའི་ངོ་བོ་དང༌། །རྒྱུ་དངོས་དེ་དག་མི་ཤེས་ལ། །སྟོན་ཏེ་མཁས་
པ་རྣམས་ལ་ནི། །གཏན་ཚིགས་འབའ་ཞིག་བརྗོད་པར་ཟད། །རྟགས་དང་བསྒྲུབ་བྱའི་འབྲེལ་
བ་དེ་ཡང་ཤེས་འདོད་ཆོས་ཅན་ གྱི་སྟེང་དུ་ཚད་མས་ངེས་པར་མི་ནུས་པས། དཔེ་ལ་ངེས་པར་བྱེད་དགོས་
ཏེ། བྱས་ཡོད་གང་ཞིག་མི་རྟག་པ་དེའི་ངོ་བོར་མི་ཤེས་པ་དང་། མེ་གང་ཞིག་དུ་བའི་རྒྱུའི་ངོ་བོར་མི་
ཤེས་ཤིང་མ་རྟོ གས་པ་དག་ལ། མཐུན་དཔེ་བུམ་པ་དང༌། ཚང་མང་དུ་བྱས་ཡོད་དང་མི་རྟག་པ་དང་།
མེ་དུད་ཀྱི་འབྲེལ་བ་སྟོན་པར་བྱེད་དེ། དེ་ཡང་། རྟ གས་དང་བསྒྲུབ་བྱའི་འབྲེལ་བ་ལ་མི་མཁས་པ་རྣམས་
13་



1
，
ལ་ཡིན་གྱི་བྱས་ཡོད་ལ་མི་རྟག་པས་ཁྱབ་འབྲེལ་གྲུབ་པའི་མཁས་པ་རྣམས་ལ་གཏན་ཚིགས་འབའ་ཞིག་་་་་་
བརྗོད་པར་ཟད་དོ། །དེ་བཞིན་དུ་ཕྱོགས་ཆོས་ལ་མཁས་པ་ལ་ཁྱ བ་པའམ་འབྲེལ་བ་འབའ་ཞིག་བརྗོད་
པའང་ཤེས་པར་བྱའོ། །མེད་ན་མི་འབྱུང་བའི་འབྲེལ་བ་དཔེའི་སྟེང་དུ་ངེས་པར་བྱེད་ན་རྟགས་ཐམས་
ཅད་ལ་མཐུན་དཔེ་དང་མི་མཐུན་དཔེ་ངེས་པར་གཞི་གྲུབ་པ་དགོས་སམ་ཞེ་ན། སྒྲུབ་རྟགས་གཉིས་པོ་
འདི་ལ་ནི་ཆོས་མི་མཐུན་པའི་དཔེ་ངེས་པར་གཞི་གྲུབ་པ་ནི་ཡན་ལག་ཏུ་མི་འདོད་དེ་མཐུན་དཔེ་གཞི་གྲུབ་་
ཀྱི་སྟེང་དུ་འབྲེལ་བ་ཚད་མས་ངེས་ན་བསྒྲུབ་བྱའི་ཆོས་མེད་ན་རྟགས་མེད་དོ་ཞེས་བརྗོད་པ་ལས་ཀྱང་ ལྡོག་་་་
པའི་ཁྱབ་པ་དེ་རྟོགས་ཤིང་དྲན་པར་འགྱུར་ཏེ། ཁྱབ་པ་སྟོན་པ་ནི། མེད་ན་མི་འབྱུང་བའི་འབྲེལ་པ་
སྟོན་པ་དེ་ཙམ་ཡིན་པའི་ཕྱིར་རོ། །དགག་པའི་གཏན་ཚིགས་ལ་ནི། མི་མཐུན་དཔེ་དངོས་པོར་གྲུབ་ན།
མཐུན་དཔེ་ལ་གཞི་གྲུབ་པ་ཡང་ཡན་ལག་ཏུ་མི་འདོད་དེ་ཡོད་ན་ནི་དེ་ཡོད་དོ་ཞེས་བརྗོད་པ་ལས་ཀྱང་ རྗེས་
འགྲོའི་དོན་དེ་རྟོ གས་ པའི་ཕྱིར་རོ། །དཔེ་དེ་དག་གང་རུང་གིས་ཀྱང་འབྲེལ་བ་སྟོན་པར་ནུས་པ་ཉིད་ཀྱི་
ཕྱིར་རྟགས་དང་བསྒྲུབ་བྱའི་འབྲེལ་པ་ཤེས་ན་རྗེས་སུ་འགྲོ་ལྡོག་གི་ཁྱབ་པ། གཉིས་ལས་གང་ཡང་
རུང་སྨྲས་པས། །གང་རུང་། དོན་གྱིས་གོ་བས་ཅིག་ཤོས་མ་སྨྲས་པ་ལ་ཡང་དྲན་པ་ཁང་དག་
སྐྱེ་བར་འགྱུར། །བའོ། ། །
བཞི་པ་རྟགས་ཀྱི་མི་འཁྲུལ་བ་འབྲེལ་བ་ལས་ཡིན་པར་བསྟན་པ་ལ་གཉིས་ལས། དང་པོ་ད གག་
རྟགས་ཀྱི་མི་འཁྲུལ་བ་འབྲེལ་བ་ལས་ ཡིན་པར་བསྟན་པ་ནི། དེ་ཕྱིར་རྒྱུ་དང་རང་བཞིན་དག །
མེད་པས་འགའ་ཞིག་བསྒྲུབ་པའི་ཡང་། །གཏན་ཚིགས་ཡིན་ཏེ་དམིགས་པར་ནི། །རིགས་
ལྡན་དེ་མི་དམིགས་པ་ཡང་། །དེ་ལྟར་མི་དམིགས་འདི་རྣམ་གསུམ། །བཤད་ཀྱང་རྣམ་པ་
དུ་མ་སྟེ། །དེ་དང་དེ་འགལ་ལ་སོགས་པ། །མ་རྟོགས་རྟོགས་དབྱེའི་སྦྱོར་སྒོ་ནས། །རྒྱུ་
འབྲས་ལ་མེད་ན་མི་འབྱུང་བའི་འབྲེལ་བ་གྲུབ་པ་དེའི་ཕྱིར། རྒྱུ་མེད་པ་ཡང་འབྲས་བུ་མེད་པར་སྒྲུབ་
པའི་གཏན་ཚིགས་ཡིན་ལ། ཁྱ བ་བྱ་དང་ཁྱ བ་བྱེད་ཀྱི་རང་བཞིན་ལ་ཡང་མེད་ན་མི་འབྱུང་བའི་འབྲེལ་
བ་གྲུབ་པའི་ཕྱིར། ཁྱབ་པར་བྱེད་པའི་རང་བཞིན་ཤིང་ཙམ་མེད་པས་ཁྱབ་བྱ་ཤ་པ་ལ་སོགས་པ་འགའ་
ཞིག་མེད་པར་བསྒྲུབ་པའི་གཏན་ཚིགས་ཡིན་ནོ། །སྣང་རུང་དམིགས་པ་དང་ཡོད་པ་ལ་ཡང་མེད་ན་མི་
འབྱུང་བའི་འབྲེལ་བ་གྲུབ་པའི་ཕྱིར་སྣང་རུང་མ་དམིགས་ པས་མེད་པར་བསྒྲུབ་པ་ཡང་གཏན་ཚིགས་ཡིན་་་་
ཏེ། དེ་ལྟར་མ་དམིགས་པ་འདི་རྣམ་པ་གསུམ་དུ་བཤད་ཀྱང་། དབྱེ་ན་རྣམ་པ་དུ་མར་འགྱུར་ཏེ།
ཚ་རེག་དང་གྲང་རེག་ལྟ་བུ་རང་བཞིན་འགལ་དམིགས་དང་། ཚ་རེག་དང་སྤུ་ལོང་གི་ཁྱད་པར་ལྟ་བུ་



རྒྱུ་དང་འགལ་བ་དང་། ཚ་རེག་ དང་བ་མོའི་རེག་པ་ལྟ་བུ་ཁྱབ་བྱེད་འགལ་དམིགས་ལ་སོགས་པ་རྟོ གས་
པ་འགལ་དམིགས་ཀྱི་སྦྱོར་བ་དང་། རང་བཞིན་མ་དམིགས་པ་ལ་སོགས་པ་མ་རྟོ གས་པ་མ་དམིགས་
པའི་སྦྱོར་བའི་དབྱེ་བའི་སྒོ་ནས་སོ། །
གཉིས་པ་བསྒྲུབ་རྟགས་ཀྱི་མི་འཁྲུལ་བ་འབྲེལ་བ་ལས་ཡིན་པར་བསྟན་པ་ལས། རྒྱུ་དང་འབྲས་
བུའི་དངོས་པོ་འམ། །རང་བཞིན་ངེས་པར་བྱེད་པ་ལས། །མེད་ན་མི་འབྱུང་ངེས་པ་སྟེ། །
མ་མཐོང་ལས་མིན་མཐོང་ལས་མིན། །འབྲས་བུ་དུ་ བའི་དངོས་པོ་ལས་རྒྱུའི་དངོས་པོ་མེ་གྲུབ་
པའམ། བྱས་པའི་རང་བཞིན་ངེས་པ་ལས་མི་རྟག་པའི་རང་བཞིན་ངེས་པར་བྱེད་པ་ལས་ཀྱང་རྒྱུ་འབྲས་
དང་རང་བཞིན་ལ་མེད་ན་མི་འབྱུང་བའི་འབྲེལ་བ་ངེས་པ་གྲུབ་པ་སྟེ། འབྲེལ་བ་མ་གྲུབ་ན་བུམ་པ་
མ་མཐོང་བས་སྣམ་བུ་མ་མཐོང་བ་དང་བུམ་པ་དང་སྣམ་བུ་ལྷན་ཅིག་ཏུ་མཐོང་བ་ཙམ་ལས་སྒྲུབ་པ་དང་་་་
འགོག་པར་ནུས་པ་མ་ཡིན་ནོ། །མེད་ན་མི་འབྱུང་ བའི་འབྲེལ་བ་གྲུབ་པ་ལས། གཞན་དུ་གཞན་ནི་
གཞན་དག་དང༌། །ངེས་པར་ཡོད་པའི་ངེས་པ་གང་། །དུ་བའམ་བྱས་པ་ལྟ་བུ་གཞན་ནི་མེའམ་
མི་རྟག་པ་གཞན་དག་རང་ངེས་པར་ཡོད་པའི་ངེས་པ་ནི་གང་ལས་ཡིན།་འཇིག་པ་དེ་ཡང་བྱས་ཡོད་
པས། དོན་གཞན་རྒྱུ་མཚན་ཅན་གྱི་ཆོས། །མེའམ་ཐོ་བ་ལྟ་བུ་ལ་ལྟོས་པ། ཡིན་ན་གོས་ལ་
ཚོན་བཞིན་དུ། །འཇིག་པ་དེའི་ངོ་བོར་མ་ངེས་པར་འགྱུར་རོ། །བུམ་པའི་ཆོས་མི་རྟག་པ་དེ་དོན་
གཞན་ཐོ་བ་ལྟ་བུའི་རྒྱུ་མཚན་ཅན། །ལ་ལྟོས་པ་ཡིན་པར་འགྱུར་ན་མི་རྟག་པ་དེ་བུམ་པ་ལས་དོན་
གཞན་ཉིད་དུ་འགྱུར་ཏེ། རྒྱུ་ཐ་དད་ལས་སྐྱེས་པས་སོ། །ཐ་དད་པ་ཡིན་ན་ནི་ཡོད་པ་དང་ཇི་ལྟར་
འབྲེལ་བར་འགྱུར། མི་རྟག་པ་དེ་བུམ་པའི་ཕྱིས་འབྱུང་བའི་ཕྱིར་ན་མི་རྟག་པ་དེ་རྒྱུ་ཉིད་མིན་ནོ། །
གལ་ཏེ་མི་རྟག་པ་དེ་འབྲས་བུ་ཡིན་ན་ཡང་ཡོད་པ་ལ་ཁྱབ་པ་ཇི་ལྟར་ངེས་ཏེ་རྒྱུ་ལ་འབྲས་བུས་མ་ཁྱ བ ་ ་
པས་སོ། ་ །བྱས་ཡོད་ལ་མི་རྟག་པས་མ་ཁྱབ་པར་འདོད་ན་ཡང་ལྟོས་མེད་ཀྱིས་སྒྲུབ་པར་བྱེད་དོ། །
རྟགས་ཀྱི་འབྲེལ་བ་སྤྱིར་ངེས་པར་བྱ་བ་བཤད་ཟིན་ཏོ ། ། ། །
གཉིས་པ་རྟགས་གསུམ་སོ་སོའི་འབྲེལ་བ་ངེས་པར་བྱ་བ་ལ་གཉིས་ཏེ། བསྒྲུབ་རྟགས་ཀྱི་འབྲེལ་བ་
ངེས་པར་བྱ་བ་དང་། དགག་རྟ གས་ཀྱི་འབྲེལ་བ་ངེས་པར་བྱ་བའོ། །དང་པོ་ལ་གསུམ་སྟེ། འབྲས་
རྟ གས་ཀྱི་འབྲེལ་བ་ངེས་པར་བྱ་བ་དང་། རང་བཞིན་རྟགས་ཀྱི་འབྲེལ་བ་ངེས་པར་བྱ་བ་དང་། དེ་
དག་གི་དོན་བསྡུ་བའོ། །དང་པོ་ལ་གཉིས་ལས། དང་པོ་རྒྱུ་འབྲས་ལ་འབྲེལ་བ་མི་འཁྲུལ་བར་སྒྲུབ་
པ་ནི། མེ་ཡི་འབྲས་བུ་དུ་བ་སྟེ། །འབྲས་བུའི་ཆོས་ཀྱི་རྗེས་འཇུག་ཕྱིར། །དེ་མེད་པར་
25



༤
༌
ནི་དེ་ཡོད་ན། རྒྱུ་དང་ལྡན་པ་ལས་འདས་འགྱུར། །དུ་བ་མེ་ལ་མི་འཁྲུལ་བར་སྒྲུབ་མི་ནུས་ཏེ་
ལྷན་ཅིག་ཏུ་མཐོང་བ་ཙམ་གྱིས་འབྲེལ་བ་མི་ངེས་ལ། དེ་ལས་ གཞན་ པའི་ངེས་བྱེད་མེད་པར་ཕྱིར་རོ། །
ཞེ་ན། དུ་བ་ནི་མེ་ལས་མི་འཁྲུལ་ཏེ་མེའི་འབྲས་བུ་ཡིན་པའི་ཕྱིར་རོ། །དེ་ཉིད་གང་ལས་གྲུབ་ཅེ་ན།
འབྲས་བུའི་ཆོས་ཀྱི་རྗེས་ སུ་འཇུག་སྟེ། དོན་གཞན་འབྲས་བུ་དེ་རྒྱུ་ཡོད་མེད་ཀྱི་རྗེས་སུ་འགྲོ་ལྡོག་ཡོད་
པའི་ཕྱིར་རོ། །དེ་ཡང་ཇི་ལྟར་ཞེ་ན། གང་ཞིག་ཡོད་ན་ཡོད་པར་འགྱུར་ཞིང་ལོག་ན་ལྡོག་པར་འགྱུར་
བ་དེ་ནི་དེའི་རྒྱུ་ཡིན་ལ་གཞན་ནི་དེའི་འབྲས་བུ་ཡིན་ནོ། །རྗེས་སུ་འགྲོ་ལྡོག་དེ་ཡང་། གང་ཞིག་
མཐོང་ནས་མ་མཐོང་མཐོང་། །དེ་མ་མཐོང་ནས་མ་མཐོང་བ། །འབྲས་བུ་ཡིན་པ་ཉིད་དུ་ནི། །
སྟོན་པའི་སྐྱེ་བོ་མེད་ ཀྱང་ཤེས། །ཞེས་འབྱུང་བ་ལྟར་མེ་དུད་གཉིས་ཀ་མེད་པའི་ས་ཕྱོགས་དག་པ་མཐོང་
བ་དང༌། དུ་བ་མ་མཐོང་བའི་མེ་མཐོང་བ་དང་། དུ་བ་མཐོང་བ་དང་མེ་དེ་ལོག་ཅིང་མ་མཐོང་བ་
དང་། འབྲས་བུ་དུ་བ་མ་མཐོང་བ་སྟེ། ལྔ་ཡིས་མེ་དུད་རྒྱུ་འབྲས་ཡིན་པར་སྟོན་པ་པོ་མེད་ཀྱང་ཤེས་
ཏེ། མེ་དུད་གཉིས་ཀ་མ་དམིགས་པས་ནི། དུ་བ་མེའི་སྔ་རོལ་དུ་ཡོད་པ་ཁེགས་ཤིང་། དེའི་རྗེས་ལ་
མེ་དམིགས་པ་དང༌། དེ་ནས་དུ་བ་དམིགས་པས། དུ་བ་གཏན་མི་སྐྱེ་བ་དང༌། མེ་ལས་མ་སྐྱེས་
པའི་དོགས་པ་ཆོད་ལ། མེ་མ་དམིགས་པ་དང་དུ་བ་མ་དམིགས་པས་དུ་བ་མེ་མིན་ལས་སྐྱེ་བ་ཁེགས་
སོ། །རྒྱུ་འབྲས་ངེས་པ་ལ་ཚད་མ་གསུམ་གྱིས་ངེས་པར་མི་ནུས་པས་རྗེས་ སུ་འགྲོ་ལྡོག་གི་ཚད་མ་ལྔ་ནི་ངེས་
པར་དགོས་ཏེ། རྟག་ལ་ལྡོག་པ་མེད་པའི་ཕྱིར། །ནུས་པ་ཉིད་ཀྱང་རྟོགས་པར་དཀའ། །ཞེས་པ་དང་།
གང་ཞིག་གང་གི་རྗེས་འགྲོར་མཐོང་། །དེའི་རང་བཞིན་དེའི་རྒྱུ་ཅན། །ཞེས་འབྱུང་བས་སོ། །དུ་
བ་མེ་ལས་མི་འཁྲུལ་བར་མ་གྲུབ་སྟེ་མེ་མ་གྲུབ་པར་ཡང་དུ་བ་འབྱུང་ངོ་ཞེ་ན་མེ་དེ་མེད་པར་ནི་དུ་བ་དེ་་་་་
ཡོད་ན། དུ་བ་དེ་རྒྱུ་དང་ལྡན་པ་ལས་འདས་ཏེ། རྒྱུ་མེད་པར་འ གྱུར་ཏེ། རང་རྒྱུ་ལས་མ་སྐྱེས་
པའི་ཕྱིར་རོ། །དེ་ནི་འདོད་དོ་ཞེ་ན། རྒྱུ་མེད་གཞན་ལ་མི་ལྟོས་ཕྱིར། །རྟག་ཏུ་ཡོད་པའམ་
མེད་པར་འགྱུར། །རྒྱུ་མེད་པར་འབྱུང་ན། འབྲས་བུ་ཡོད་པ་དེ་རྒྱུ་གཞན་ལ་ལྟོས་པ་མེད་པའི་ཕྱིར་
དུས་རྟག་ཏུ་ཡོད་པར་འགྱུར་ལ། ལན་ཅིག་མེད་ན་ཡང་དུས་རྟག་ཏུ་མེད་པར་འགྱུར་ཏེ་མེད་པ་མེད་
འགྱུར་གྱི་རྒྱུ་གཞན་ལ་ལྟོས་པ་མེད་ པའི་ཕྱིར་རོ། །དེས་ན། དངོས་པོ་རྣམས་ནི་རེས་འགའ་ཞིག །
འབྱུང་བ་དང་རེས་འགའ་ཞིག་མི་འབྱུང་བ་ནི་རྒྱུ་ལ་ལྟོས་པ་ལས་ཡིན་ནོ། །
གཉིས་པ་འཁྲུལ་བར་ཐལ་བ་སྤང་བ་ནི། ཁ་ཅིག་ན་རེ། དུ་བ་མེ་ལ་མི་འཁྲུལ་བར་མ་གྲུབ་སྟེ།
མེ་མ་ཡིན་བརྒྱ་བྱི ན་སྤྱི་བོ་ལས་ཀྱང་འབྱུང་བས་སོ་ཞེས་ཟེར་རོ། །འདི་ནི་མི་རིགས་ཏེ། གལ་ཏེ་བརྒྱུ་



བྱིན་སྤྱི་བོ་མེའི། །རང་བཞིན་ཡིན་ན་དེ་ཉིད་མེ། འོན་ཏེ་དེ་མེའི་རང་བཞིན་མིན། །བརྒྱ་
བྱིན་སྤྱི་བོ་དེ་མེའི་རང་བཞིན་ཡིན་ནམ། མ་ཡིན། ་ མེའི་རང་བཞིན་ཡིན་ན་ནི་དུ་བ་དེ་ཉིད་མེ་ལས་མི་
འཁྲུལ་བ་གྲུབ་ལ། འོན་ཏེ་དེ་མེའི་རང་བཞིན་མ་ཡིན་ནོ་ཞེ་ན། ཇི་ལྟར་དེ་ལས་དུ་བ་འབྱུང་། །
དུ་བ་ཡིན་ཡང་མེ་མིན་ལས་འབྱུང་བ་ཇི་ལྟར་འགལ་ཞེ་ན། དུ་བའི་རྒྱུ་ཡི་རང་བཞིན་མེ། །དེ་ཡི་
ནུས་པའི་བྱེ་བྲག་ལྡན། །དུ་བའི་རྒྱུའི་རང་བཞིན་ནི་མེ་ཁོ་ན་ཡིན་ཏེ། བུད་ཤིང་གི་ཉེར་ལེན་དང་
མེའི་ལྷན་ཅིག་བྱེད་པའི་ནུས་པའི་ཁྱད་པར་ལས་བྱུང་ བའི་སྔོ་འཕྱུར་གྱི་ཁྱད་པར་འགའ་ཞིག་ཁོ་ན་ལ་དུ་བ་་་
ཞེས་བརྗོད་པར་འདོད་པས་སྔོན་སྦྱར་བའི་ཕྱིར་རོ། །བརྒྱ་བྱིན་གྱི་སྤྱི་བོ་ལས་བྱུང་བ་དེ་ནི་འདྲ་བའི་སྒོ་
ནས་བཏགས་པ་ཡིན་ཏེ། སྐྱེས་བུ་སེང་གེ་ཞེས་པ་ལྟ་བུའོ། །གལ་ཏེ། དུ་བ་དུ་བའི་རྒྱུ་མིན་
ལས། །འབྱུང་ན་དེ་ནི་རྒྱུ་མེད་འགྱུར། །དུ་བ་མེ་མིན་ལས་བྱུང་ཡང་རྒྱུ་མེད་དུ་མི་འགྱུར་ཏེ།
ལྕགས་རྡོ་གཙུ བས་པའི་མེ། བུད་ཤིང་ལས་མ་བྱུང་ཡང་མེ་མིན་ནམ་རྒྱུ་མེད་དུ་མི་འགྱུར་བ་བཞིན་ནོ་ཞེ་
ན། བརྒྱ་བྱིན་སྤྱི་བོ་ལས་དུ་བ་འབྱུང་བས་དུ་བ་མེ་ལ་འཁྲུལ་བ་ཡིན་ན། བ་ལང་ལས་ར་ཅན་དུ་
དཔོག་པ་ཡང་འཁྲུལ་བ་ཅན་དུ་འགྱུར་ཏེ། མི་བླུན་པོ་བ་ལང་ལ་རྭ་མེད་པས་སོ། །མི་བླུན་པོ་ནི་བ་
ལང་མ་ཡིན་ཏེ། ནོག་ལ་སོགས་པ་དང་མི་ལྡན་པའི་ཕྱིར་རོ་ཞེ་ན། བརྒྱ་བྱིན་གྱི་སྤྱི་བོ་ལས་བྱུང་བ་
དེ་ཡང་དུ་བ་མ་ཡིན་ཏེ། མཚུལ་དུ་དཀུ་བ་ལ་སོགས་པ་མེད་པའི་ཕྱིར་རོ། །དེས་ན་འདི་ནི་གྲགས་པ་
ལ་དངོས་པོ་སྟོབས་ཞུགས་ཀྱིས་རྩོད་པར་ཟད་དོ། །དེས་ན་དུ་བ་ནི་མེ་ཁོ་ནའི་འབྲས་བུར་གྲུབ་སྟེ།
རྗེས་སུ་འགྲོ་དང་ལྡོག་པ་ལས། །གང་ཞིག་གང་གི་རྗེས་འགྲོར་མཐོང་། །དེ་ཡི་རང་བཞིན་
དེའི་རྒྱུ་ཅན། །དེ་ཕྱིར་མི་མཐུན་ལས་མི་འབྱུང་། །ཞེས་པ་ནི་བསྡུ་བའི་ཚིགས་སུ་བཅད་པ་
སྟེ། དུ་བ་ནི་མེ་དང་རྗེས་སུ་འགྲོ་ལྡོག་མཐོང་བའི་ཕྱིར་མེ་ཁོ་ནའི་འབྲས་བུ་ཡིན་གྱི་དོན་གཞན་མེ་དང་མི་་་་
མཐུན་པ་བརྒྱ་བྱིན་སྤྱི་བོ་ལས་ནི་མི་འབྱུང་ བར་ངེས་པའོ། །འབྲས་བུའི་གཏན་ཚིགས་ཀྱི་འབྲེལ་བ་ངེས་
པར་བྱ་བ་བཤད་ཟིན་ཏོ ། ། ་། །
གཉིས་པ་རང་བཞིན་རྟགས་ཀྱི་འབྲེལ་བ་ངེས་པར་བྱ་བ་ལ་གསུམ་ཏེ། རང་བཞིན་རྟགས་ཀྱི་
འབྲེལ་སྒྲུབ་མདོར་བསྟན་པ་དང༌། སྒྲ་རྟོག་གི་འཇུག་ཚུལ་སྤྱིར་བསྟན་པ་དང་།་འབྲེལ་བའི་ཚུལ་སོ་
སོར་བཤད་པའོ། །དང་པོ་ལ་གསུམ་ལས་ དང་པོ་དོན་རཾ བོ་དབྱེར་མེད་དུ་སྒྲུབ་པ་ནི། རང་བཞིན་
ལ་ཡང་མེད་མི་འབྱུང༌། །ཡོད་པ་ཙམ་དང་འབྲེལ་བ་ཡིན། །དེ་མེད་ན་ནི་ཡོད་པ་དག །
མེད་འགྱུར་ཐ་དད་མེད་ཕྱིར་རོ། །ཞེས་པ་སྟེ། འབྲས་བུའི་གཏན་ཚིགས་ལ་མེད་ན་མི་འབྱུང་



བའི་འབྲེལ་བ་ཡོད་པར་མ་ཟད། ་ རང་བཞིན་གྱི་གཏན་ཚིགས་ལ་ཡང་མེད་ན་མི་འབྱུང་བའི་འབྲེལ་བ་
གྲུབ་པ་ཡིན་ཏེ། བྱས་པའམ་ཡོད་པ་གྲུབ་ཙམ་དང་མི་རྟག་པ་རང་ཆས་སུ་འབྲེལ་བའི་ཕྱིར་མི་རྟག་པ་
དེ་མེད་ན་ནི་བྱས་པའམ་ཡོད་པ་དག་མེད་པར་འགྱུར་ཏེ། བྱས་ཡོད་ཀྱི་དངོས་པོ་དང་མི་རྟག་པ་ཐ་
དད་མེད་པའི་ཕྱིར་རོ། །
གཉིས་པ་བློ་སེལ་བའི་ངོར་དབྱེ་བ་ཡོད་པར་བསྟན་པ་ནི། བྱས་ ཡོད་དང་མི་རྟག་པ་ཐ་དད་མེད་
ན་ད མ་བཅའ་བའི་ཕྱོགས་གཅིག་རྟ གས་སུ་འགྱུར་རོ་ཞེ་ན། དོན་ངོ་བོ་དབྱེར་མེད་ཀྱི་གཅིག་ཡིན་ཡང་
བློ་གཞན་སེལ་གྱི་རོ་ལྡོག་པ་ཐ་དད་ཡོད་པས་དམ་བཅའ་བའི་ཕྱོགས་གཅིག་རྟགས་སུ་མི་འགྱུར་རོ། །
ཞེས་སྟོན་པ། གང་ཕྱིར་དངོས་ཀུན་རང་བཞིན་གྱིས། །རང་དང་ངོ་བོ་ལ་གནས་ཕྱིར། །
མཐུན་དངོས་གཞན་གྱི་དངོས་དག་ལས། །ལྡོག་པ་ལ་ནི་བརྟེན་པ་ཅན། །དེ་ཕྱིར་གང་
དང་གང་ལས་དོན། །ལྡོག་པ་དེ་ཡི་རྒྱུ་ཅན་གྱིས། །རིགས་དབྱེ་ཞེས་པ་སྟེ། ཤ་པ་ལ་སོགས་
པའི་དངོས་པོ་ཀུན་གཞན་དངོས་ཤིང་མིན་ལས་ལོག་པ་དང༌། མཐུན་དངོས་ཤ་པ་མ་ཡིན་པ་ལས་ལོག་
པའི་ལྡོག་པ་ལ་བརྟེན་པ་ཅན་ཡིན་ཏེ། གང་གི་ཕྱིར་ཞེ་ན་ཤིང་གི་དངོས་པོ་ཀུན་ནི་ཤིང་མ་ཡིན་དང་མ་
འདྲེས་པར་ཤིང་རང་གི་ངོ་བོ་ལ་གནས་ཤིང་ཤ་པའི་དངོས་པོ་ཡང་ཤ་པ་མ་ཡིན་པ་དང་མ་འདྲེས་པར་ཤ་་་་
པ་རང་གི་ངོ་བོར་གནས་པའི་ཕྱིར་རོ། །དེ་ཡང་ཤེས་བྱ་ཐམས་ཅད་ཤིང་དང་ཤིང་མ་ཡིན་པ་ གཉིས་སུ་་
འདུས་ལ། ཤིང་ནི་ཤིང་མ་ཡིན་པ་དང་མ་འདྲེས་ལ་ཤིང་མ་ཡིན་ནི་ཤིང་དང་མ་འདྲེས་པས་ཡལ་ག་དང་
མི་ལྡན་པ་ཐམས་ཅད་རྣམ་ པར་བསལ་བའི་ཤ་པ་ལ་སོགས་པ་ཡུལ་དུས་རྣམ་པ་ཐ་དད་པའི་ཡལ་ག་དང་་་་
ལྡན་པ་ཐམས་ཅད་རྟོག་བཅས་ཀྱི་བློས་ཤིང་ཞེས་གཅིག་ཏུ་འཛིན་པ་ནི་ཤིང་གི་གཞན་སེལ་པའོ། །ཤ་པ་
ལ་སོགས་པ་ཡལ་ག་དང་ལྡན་པ་ཐམས་ཅད་ལས་ལོག་པའི་རྡོ་བ་ལ་སོགས་པ་ཡལ་ག་དང་མི་ལྡན་པ་་་་་་་་་་
ཐམས་ཅད་རྟོག་བཅས་ཀྱི་བློས་ཤིང་མ་ཡིན་ཞེས་གཅིག་ཏུ་འཛིན་པ་ནི་ཤིང་མ་ཡིན་པའི་གཞན་སེལ་ལོ། །
དེ་བཞིན་དུ་ཤ་པ་མ་ཡིན་པ་དང༌། སྒྲ་མ་ཡིན་པ་དང་། རྟག་པ་མ་ཡིན་པ་དང༌། བྱས་པ་མ་ཡིན་པ་ལས་
ལོག་པའི་སྒྲ་དང་མི་རྟག་པ་དང་བྱས་པ་ལ་སོགས་པའི་རྟོག་པའི་ངོར་གཞན་སེལ་བའི་དབྱེ་བ་ཡོད་པས་་་་་
དེ་དག་ གིས་རི གས་ཐ་དད་དུ་འབྱེད་པའི་ཕྱིར་དམ་བཅའ་བའི་ཕྱོགས་གཅིག་རྟ གས་སུ་ཐལ་བར་མི་འགྱུར་་་
རོ། །ལྡོག་པ་དེ་དག་ནི་རྟོག་པས་སྒྲོ་བཏགས་པ་ཡིན་ཞིང་། དོན་ལ་མེད་པའི་ཕྱིར་དོན་གྱི་སྒྲ་མི་རྟག་་
པར་རྟོ གས་པར་མི་འགྱུར་རོ་ཞེ་ན། དེ་ཡི་ཁྱད་པར་གྱིས། །རྟོགས་འགྱུར་བ་དག་རབ་ཏུ་
བྱེད། །དོན་ རང་མཚན་ལ་དབྱེ་བ་མེད་ཀྱང་། རྟོག་པའི་ངོར། སྒྲ་དང་། མི་རྟག་པ་དང་། བྱས་



N
པའི་ལྡོག་ཆོས་ཀྱི་ཁྱད་པར་བརྟགས་པ་ཙམ་ལ་དོན་དུ་ཞེན་པའི་དབང་གིས་དགག་སྒྲུབ་བྱས་པས་དོན་གྱི་
སྒྲ་མི་རྟག་པར་རྟོ གས་པར་འགྱུར་ཏེ། དགག་པ་དང་བསྒྲུབ་པ་རྟོག་པས་སྒྲོ་བཏགས་ནས་དོན་ལ་སྦྱོར་
བའི་ཕྱིར་རོ། །དོན་རང་གི་མཚན་ཉིད་ལ་ནི་དགག་པ་དང་སྒྲུབ་པའི་རྣམ་ པར་བཞག་པ་འགའ་ཡང་
ཡོད་པ་མ་ཡིན་ཏེ། ཡོད་པ་ནི་དགག་པར་མི་ནུས་ལ། མེད་པ་ནི་སྒྲུབ་པར་མི་ནུས་པའི་ཕྱིར་རོ། །
དེ་སྐད་དུ་ཡང་། དེ་ཕྱིར་དངོས་དངོས་མེད་རྟེན་ཅན། །ཕྱི་རོལ་རྟེན་མིན་སྒྲ་དོན་ལ། །བརྟེན་ནས་
འདིར་ནི་སྒྲུབ་པ་དང༌། །དགག་པ་ཐམས་ཅད་འདོད་པ་ཡིན། །ཞེས་འཆད་པར་འགྱུར་རོ། །བྱས་
པ་དང་མི་རྟག་པ་ལ་སོགས་པ་ལྡོག་ཆོས་དུ་མ་དེ་དག་ཐམས་ཅད་དོན་ལ་ག ཅིག་ཡིན་པའི་ཕྱིར་བུམ་པ་ཞེས་
པ་ལྟ་བུ་སྒྲ་གཅིག་གིས་རྟོ གས་པར་འགྱུར་རམ་ཞེ་ན། མ་ཡིན་ཏེ། དེ་ཕྱིར་ཁྱད་པར་གང་ཞིག་
ཆོས། །གང་གིས་གོ་བར་འགྱུར་བ་དེ། །དེ་ལས་གཞན་གྱིས་ནུས་མ་ཡིན། །དེས་ན་ཐ་
དད་རྣམ་པར་གནས། །ལྡོག་ཆོས་ཀྱི་དབྱེ་བ་དུ་མ་ཡོད་པ་དེའི་ཕྱིར། བུམ་པ་ལ་ཁྱད་པར་དུས་
གཉིས་པར་མི་སྡོད་པ་དེ་ནི་མིང་གི་ཆོས་མི་རྟག་པ་ཞེས་པས་གོ་བར་འགྱུར་བ་ཡིན་ལ་དེ་ནི་མི་རྟག་པ་དེ་་་
ལས་ གཞན་བྱས་པ་དང་། རྩོལ་བྱུང་ལ་སོགས་པས་གོ་བར་མི་ནུས་པར་ཕྱིར། དེས་ན་དུས་གཉིས་
པར་མི་སྡོད་པ་དེ་ནི་བྱས་པ་ལ་སོགས་པ་ལས་རྟོག་པའི་ངོར། ཐ་དད་པའི་རྣམ་ པར་ གནས་པ་ཡིན་ལ།
དེ་བཞིན་དུ། རྒྱུ་རྐྱེན་ལས་བྱུང་བའི་ཁྱད་པར་དེ་ཡང་། མིང་གི་ཆོས་བྱས་པ་ཞེས་པས་གོ་བར་འགྱུར་
བ་ཡིན་ལ་དེ་ནི་བྱས་པ་དེ་ལས་གཞན་ མི་རྟག་པ་ལ་སོགས་པས་གོ་བར་མི་ནུས་པའི་ཕྱིར། བྱས་པ་དེ་ནི་
མི་རྟག་པ་ལས་རྟོག་པའི་ངོར་ལྡོག་པ་ཐ་དད་པའི་རྣམ་ པར་གནས་པའོ། །རྩོལ་བྱུང་ལ་སོགས་པ་གཞན་ .
ཡང་དེ་དང་མཚུངས་སོ། །
གསུམ་པ་རྟོག་པ་དང་རྟོག་མེད་ཀྱི་ངོར་སྒྲུབ་པ་འཐད་པ་དང་མི་འཐད་པར་བསྟན་པ་ནི། བྱས་
པ་དང་མི་རྟག་པ་ལ་སོགས་པ་དོན་ངོ་བོ་དབྱེར་མེད་ཀྱི་གཅིག་ཡིན་ཞིང་ ཆོས་ཅན་མངོན་སུམ་གྱིས་གྲུབ་པ་་
ན་མི་རྟག་པའང་གྲུབ་སྟེ། མངོན་སུམ་གྱིས་ཀྱང་དོན་ཆ་ཤས་སུ་མ་ཕྱེ་བར་འཛིན་པའི་ཕྱིར་རྗེས་དཔག་
ཚད་མས་ཅི་ཞིག་འཇལ་ཞེ་ན། དོན་གྱི་རང་གི་ངོ་བོ་གཅིག །བདག་ཉིད་མངོན་སུམ་ཡིན་པ་
ལ། །ཚད་མ་རྣམས་ཀྱིས་བརྟག་བྱ་གང་། །མ་མཐོང་ཆ་གཞན་ཅི་ཞིག་ཡོད། །གང་དོན་
ངོ་བོ་དབྱེར་མེད་ཀྱི་གཅིག་ཡིན་པ་དེ་ལ། བློ་ལ་སྣང་མི་སྣང་ཆ་གཉིས་མེད་དེ། ་ དུང་དང་དུང་གི་
དཀར་པོ་བཞིན། སྔོན་པོ་དང་སྔོན་པོའི་མི་རྟག་པ་ཡང་དོན་ངོ་བོ་དབྱེར་མེད་ཀྱི་གཅིག་ཡིན་ནོ་ཞེས་པ་
འགལ་ཁྱབ་དམིགས་པའོ། །སྔོན་པོ་དང་ མི་རྟག་པ་དོན་ངོ་བོ་དབྱེར་མེད་ཀྱི་གཅིག་ཡིན་པས་སྔོ་འཛིན་
-
29



ལ་སྔོན་པོ་སྣང་བ་ན་དེ་དང་དབྱེར་མེད་ཀྱི་མི་རྟག་པ་ཡང་སྣང་བས་སྔོན་པོ་ལ་ཚད་མ་ཡིན་པ་བཞིན། མི་
རྟག་པ་ལ་ཡང་ཚད་མར་གྱུར་པས། མངོན་སུམ་གྱིས་མི་རྟག་པར་མི་རྟོ གས་པོ་ཞིག་རྗེས་སུ་དཔག་པའི་
ཚད་མས་བརྟག་པར་བྱ་བ་ཅི་ཞིག་ཡོད། ཅེ་ན་མངོན་སུམ་ཚད་མས་མི་རྟག་པར་མ་རྟོགས་པ་རྗེས་སུ་
དཔག་པས་བརྟག་པར་བྱ་བ་ཅི་ཡང་མེད་མོད། གཟུགས་ཆོས་མཐུན་པ་མཐོང་བ་ལས། །ཉ་
ཕྱིས་ལ་དངུལ་རྣམ་པ་ལྟར། །གལ་ཏེ་འཁྲུལ་བའི་རྒྱུ་མཚན་གྱིས། ཡོན་ཏན་གཞན་སྦྱོར་
མི་བྱེད་ན། །བུམ་པ་ལ་སོགས་པ་རང་གི་ཡོན་ཏན་དུས་གཉིས་པར་མི་སྡོད་པ་ཡིན་ནའང་། དེ་ལ་
རྟག་པ་འོ་ཞེས་ཡོན་ཏན་གཞན་མི་སྦྱོར་ན་རྗེས་སུ་དཔག་པའི་ཚད་མ་དོན་མེད་པ་ཡིན་མོད། གཟུགས་
ཆོས་མཐུན་པ་མཐོང་བ་ལས། ཉ་ཕྱིས་ལ་དངུལ་ཕོར་དུ་འཁྲུལ་བ་ལྟར། །སྔ་མ་དང་ཕྱི་མ་འདྲ་བ་
གཞན་འབྱུང་བ་ལ་སོགས་པ་འཁྲུལ་བའི་རྒྱུ་མཚན་གྱིས་རྟག་པའོ་ཞེས་ཡོན་ཏན་གཞན་སྦྱོར་བར་བྱེད་པའི་་
ཕྱིར་སྒྲུབ་པ་འཇུག་པར་འགྱུར་རོ་ཞེས་སྟོན་པ། དེ་ཕྱིར་དངོས་པོ་མཐོང་བ་ཡི། །ཡོན་ཏན་
མཐའ་དག་མཐོང་བ་ཉིད། །འཁྲུལ་བས་ངེས་པར་མི་བྱེད་པས། །སྒྲུབ་པ་རབ་ཏུ་འཇུག་
པ་ཡིན། །བསྡུ་བའི་ཚིགས་སུ་བཅད་པའོ། །སྔོན་པོ་དང་མི་རྟག་པ་དོན་ཐ་དད་མེད་ཅིང་བློ་ལ་
ཡང་གཅིག་ཏུ་སྣང་བ་དེའི་ཕྱིར་དངོས་པོ་རང་མཚན་མཐོང་བའི་ཉེས་པ་མངོན་སུམ་དེས་ནི་དོན་སྔོན་པོ་་༌་
དེ་དང་དབྱེར་མེད་ཀྱི་ཡོན་ཏན་མཐའ་དག་མཐོང་བ་ཉིད་ཡིན་ནའང་། འདྲ་བ་གཞན་ བྱུང་ལ་སོགས་
པས་བློ་རྟོག་པ་འཁྲུལ་བའི་ངོར་མི་རྟག་པ་ངེས་པར་མི་བྱེད་ཅིང་། རྟག་པར་སྒྲོ་འདོགས་པའི་ཕྱིར། །
བྱས་ཡོད་ཀྱི་རྟ གས་ཀྱིས་མི་རྟག་པར་སྒྲུབ་པ་རབ་ཏུ་འཇུག་པ་ ཡིན་ནོ། །
གཉིས་པ་སྒྲ་རྟོག་གི་འཇུག་ཚུལ་སྤྱིར་བསྟན་པ་ལ་གཉིས་ཏེ། སྒྲ་རྟོག་ཐམས་ཅད་སེལ་བའི་ཡུལ་
ཅན་དུ་སྒྲུབ་པ་དང༌། དངོས་པོའི་ཡུལ་ཅན་དུ་འདོད་པ་དགག་པའོ། །
དང་པོ་ལ་གསུམ་ལས། དང་པོ་རྗེས་དཔག་སེལ་བས་འཇུག་པར་སྒྲུབ་པ་ནི། རྗེས་སུ་དཔག་པ་
ལས་ཀྱང་དངོས། །འཛིན་ན་ཆོས་གཅིག་ངེས་གྱུར་པས། ། །ཆོས་ཀུན་འཛིན་མངོན་སུམ་དངོས་
པོ་འཛིན་པར་མ་ཟད་དེ། རྗེས་སུ་དཔག་པ་ལས་ཀྱང་སྒྲ་དང་མི་རྟག་པ་དང་བྱས་པའི་རང་བཞིན་དངོས་
པོ་ཆོས་ཅན་ལ་སོགས་པར་འཛིན་ན། ཆོས་སྒྲ་ལྟ་བུ་གཅིག་ངེས་ན་མི་རྟག་པ་ལ་སོགས་པའི་ཆོས་ཀུན་
འཛིན་པར་འགྱུར་ཏེ། རང་མཚན་ལ་སྒྲ་དང་མི་རྟག་པ་ལ་སོགས་པ་ཐ་དད་མེད་པའི་ཕྱིར་རོ། །
འདོད་ན་ནི་བྱས་པའི་རྟགས་གིས་སྒྲུབ་པ་དོན་མེད་པར་འགྱུར་རོ། །ཁྱེད་ཀྱི་ལུགས་ལ་ཡང་སྒྲ་དང་བྱས་
པ་མི་རྟག་པ་ཀུན་དབྱེར་མེད་པའི་ཕྱིར་ཆོས་ཅན་སྒྲ་གྲུབ་ན་མི་རྟག་པ་གྲུབ་ཟིན་པས་རྟ གས་དོན་མེད་པ་མ་
30



ཡིན་ནམ་ཞེ་ན། ཐལ་བ་དེ་སེལ་བ་ལ། ་ཉེས་པ་འདིར་ནི་ཐལ་མི་འགྱུར། །སྒྲའི་རྫས་ཆོས་
ཅན་ལ་སོགས་པར་ མི་འདོད་ཅིང་། སྒྲ་དང་མི་རྟག་པ་དང་བྱས་པའི་ གཞན་སེལ་ཆོས་ཅན་ལ་སོགས་
པར་འདོད་པས། གཞན་སེལ་བ་ནི་ཆའི་ཡུལ་ཅན་ཡིན་པས་སྒྲ་གྲུབ་ཀྱང་མི་རྟག་པ་མ་གྲུབ་པ་ནི་འགལ་
བ་མེད་དོ། །དེ་ཕྱིར་དེ་ལྟར་རྟགས་སེལ་བའི། །ཡུལ་ཅན་ཡིན་པར་རབ་ཏུ་བསྒྲགས། །
པའོ། །སེལ་བའི་ཡུལ་ཅན་ལས་གཞན་དུ། དངོས་པོ་ཉིད་འཛིན་ན་ཆོས་ཅན་གྲུབ་འགྱུར་ན། །
དེ་ལས་མ་གྲུབ་གཞན་ཅི་ཡོད། །
གཉིས་པ་ རྗེས་སུ་སྐྱེས་པའི་ངེས་ཤེས་སེལ་བའི་ཡུལ་ཅན་དུ་སྒྲུབ་པ་ནི། རྗེས་སུ་དཔག་པ་ནི་མི་
རྟག་པ་སྔར་མ་རྟོ གས་པའི་ཡུལ་ལ་རྟག་པར་སྒྲོ་འདོགས་གཅོད་པའི་ཕྱིར་སེལ་བའི་ཡུལ་ཅན་དུ་གྲུབ་མོད།
སྔོན་པོ་ལ་སོགས་པ་མངོན་སུམ་གྱིས་རྟོགས་པའི་རྗེས་སུ་སྐྱེས་པའི་ངེས་པ་དེས་སྡེ་མ་ཡིན་དུ་སྒྲོ་བཏ གས་པ་་
མེད་པས་འགལ་ཟླ་བཅད་པ་མེད་པའི་ཕྱིར་གཞན་སེལ་བར་མི་འཐད་དོ་ཞེ་ན། མཐོང་བ་འགའ་ལའང་
ཤེས་པ་གང་། །སྤྱི་ཡི་དོན་ཅན་རྣམ་རྟོག་པ། །གཞན་གྱི་ཆ་སྒྲོ་མ་བཏགས་པ། །དེ་ཙམ་
སེལ་བའི་སྤྱོད་ཡུལ་ཅན། །མངོན་སུམ་གྱིས་དོན་ཆ་ཤས་སུ་མ་ཕྱེ་བར་སྔོན་པོའི་སྟེང་ན་ཡོད་པའི་ཆོས་
མ་ལུས་པ་མཐོང་བའི་འགའ་ཞེས་སྨོས་པའོ། །འང་ཞེས་པ་ནི་རྟོག་པས་དེ་ཐམས་ཅད་ངེས་པར་མི་ནུས་
པས་ ཁ་དོག་གི་ལྡོག་པ་ལྟ་བུ། རྟོགས་པའི་རྐྱེན་གོམས་པ་གསལ་བ་དང་། ཡིད་ཉེ་ བར་གཏད་པ་
དང་། འཁྲུལ་བའི་རྒྱུ་མཚན་མེད་པ་གང་ཡིན་པ་དེ་ཡུལ་དུས་རྣམ་ པ་མ་ཕྱེ་བར་སྤྱིའི་ཚུལ་དུ་ངེས་པའི་
རྣམ་ པར་རྟོག་པའི་བློ་དེ་ནི་འ གལ་ཟླ་དེ་མ་ཡིན་གྱིས་ཆ་ཤས་སུ་སྒྲོ་མ་བཏ གས་པའི་ཕྱིར། དེ་ཙམ་ལ་ནི་
གཞན་སེལ་བའི་སྤྱོད་ཡུལ་ཅན་ནོ། །དེ་ལ་ཅིའི་ཕྱིར་འགལ་ཟླ་གཞན་གྱིས་སྒྲོ་མ་བཏགས་པ་ཡིན་ཞེ་ན།
སྔོན་པོར་ངེས་པ་ཡོད་པའི་ཕྱིར་རོ། །སྔོན་པོར་ངེས་པ་ཡོད་ནའང་རྟོགས་མིན་དུ་འཛིན་པའི་སྒྲོ་འདོགས་
ཅིའི་ཕྱིར་མེད་ཅེ་ན། ངེས་པ་དང་ནི་སྒྲོ་འདོགས་ཡིད། །གནོད་བྱ་གནོད་བྱེད་ངོ་བོའི་ཕྱིར། །
འདི་ནི་སྒྲོ་འདོགས་དབེན་པ་ལ། །འཇུག་ཅེས་བྱ་བར་ཤེས་པ་ཡིན། །ཏེ་འདི་གཉིས་ནི་བློའི་
ཆོས་ལྷན་ཅིག་མི་གནས་པའི་འགལ་བ་ཡིན་པའི་ཕྱིར་རོ། །ངེས་པ་ཉིད་རྟོག་པ་ཡིན་པའི་ཕྱིར་སྒྲོ་འདོགས་
མ་ཡིན་ནམ་ཞེ་ན་བདེན་མོད་ཀྱི། འདི་ནི་སྔོན་པོར་ངེས་པོ་ དང་རྟོགས་མིན་དུ་སྒྲོ་འདོགས་གཉིས་འགལ་
བར་གཟུང་གི །སྒྲོ་འདོགས་ཙམ་དང་འགལ་བ་མ་ཡིན་ཏེ། སྔོན་མྱོང་དྲན་ལ་དེ་ཡི་ཆོས། །སྒྲོ་འདོགས་
མེད་པར་དེ་ཉིད་ནི། །འདི་ཞེས་བྱ་བར་ཤེས་པ་མེད། །ཅེས་འབྱུང་བས་ངེས་པ་ཉིད་སྒྲོ་འདོགས་ཡིན་
ཏེ་སྔ་ཕྱི་གཅིག་ཏུ་བསྲེ་བའི་ཕྱིར་རོ། །



གསུམ་པ་ཡུལ་གཅིག་ལ་སྒྲ་རྟོག་མཐའ་ཡས་པར་སྟོན་པ་སྔོན་པོ་ངེས་ན་ནི་མི་རྟག་པ་ལ་སོགས་པ་མ་་
ངེས་པ་མི་འཐད་དེ། རྫས་གཅིག་ཡིན་པའི་ཕྱིར་རོ་ཞེ་ན། རྫས་གཅིག་ཀྱང་ཆོས་འགའ་ཞིག་ངེས་ལ་
གཞན་མ་ངེས་པ་སྐྱོན་མེད་དེ། སྒྲ་རྟོག་གི་ཡུལ་ཐ་དད་པའི་ཕྱིར་རོ་ཞེས་སྟོན་པ་ནི། ཆ་ཤས་སྒྲོ་
འདོགས་ཇི་སྙེད་པ། །དེ་བསལ་ཕྱིར་ན་ངེས་པ་དང་། །སྒྲ་ཡང་དེ་སྙེད་ཁོ་ན་དེས། །དེ་
དག་སྤྱོད་ཡུལ་ཐ་དད་ཅན། །བུམ་པ་ལྟ་བུ་ཆོས་ཅན་གཅིག་གི་སྟེང་དུ་ཡང་རང་ལ་ཡོད་ པའི་ཆོས་
ལས་གཞན་རྟག་པ་དང་། མ་བྱས་པ་དང༌། ལྷ་སྦྱིན་དང༌། ཀ་བ་ལ་སོགས་པ་ རང་མིན་དུ་མར་སྒྲོ་
གདགས་སུ་རུང་བས། སྒྲོ་འདོགས་ཀྱི་གྲངས་ཇི་སྙེད་པ་ དེ་སྙེད་བསལ་བའི་སྒྲ་རྟོག་གི་ཡུལ་ལྡོག་ཆོས་ཀྱི་
དབྱེ་བ་མཐའ་ཡས་པས་སོ། །དེ་ལས། གཞན་དུ་དངོས་པོ་གཅིག་པུ་ལ། །སྒྲ་འམ་བློ་གཅིག་
གིས་ཁྱབ་ན། །གཞན་ཡུལ་མ་ཡིན་དེ་ཡི་ཕྱིར། །རྣམ་གྲངས་པ་ནི་ཉིད་དུ་འགྱུར། །སྒྲ་
ཡིས་དོན་རང་མཚན་གཅིག་པུ་བརྗོད་པར་བྱེད་ན། སྒྲ་མི་རྟག་པ་བྱས་པ་ཞེས་པ་ལ་སོགས་པ་ཐམས་
ཅད་མིང་གི་རྣམ་གྲངས་སུ་འགྱུར་ཏེ། དེ་དག་གི་བརྗོད་བྱ་དོན་རང་གི་མཚན་ཉིད་ལ་ཡུལ་གྱི་དབྱེ་བ་
གཞན་དང་གཞན་མེད་པའི་ཕྱིར་ཟླ་བ་དང་བསིལ་ཟླ་ཅན་བཞིན་ནོ། །
གཉིས་པ་སྒྲ་རྟོག་དངོས་པོའི་ཡུལ་ཅན་དུ་འདོད་པ་དགག་པ་ལ་བཞི་ལས། དང་པོ་འདོད་པ་བརྗོད་
པ་ནི། བྱེ་བྲག་པ་གང་གི་ལྟར་ན་བུམ་པའི་སྟེང་ན་མར་གོང་ལ་འབྲུའི་ཚོགས་ལྟར་བྱས་པ་དང་མི་
རྟག་པ་ལ་སོགས་པ་ཁྱད་པར། སྣ་ཚོགས་ཅན་དོན་ཐ་དད་སྣ་ཚོགས་སུ་ཡོད་པ་བློས་ཐ་དད་དུ་
འཛིན་པར་བྱེད་དོ་ཞེས་ཟེར་རོ། །
གཉིས་པ་དེ་དགག་པ་ལ་གཉིས་ཏེ། ཁྱད་པར་སྣ་ཚོགས་ལ་ཕན་པའི་ནུས་པ་དང་ནུས་པ་ཅན་
དབྱེར་མེད་པའི་བདག་ཉིད་འཛིན་ནམ། ནུས་པ་དང་ནུས་པ་ཅན་ཐ་དད་པའི་བདག་ཉིད་འཛིན་པར་
བྱེད་བརྟག་གྲང་ན།་ ཁྱད་པར་སྣ་ཚོགས་ལ་ཕན་པའི། །ཡན་ལག་ནུས་ལས་དབྱེར་མེད་
པའི། །བདག་ཉིད་འཛིན་ནོ་ཞེ་ན། ་ དབྱེར་མེད་ཀྱི་ཁྱད་པར་ཀུན་འཛིན་ནམ། གང་རུང་རེ་རེ་
འཛིན་པར་བྱེད། བདག་ཉིད་ཀུན་འཛིན་ན། ཕན་བྱའི་བྱེ་བྲག་གང་མ་ངེས། །ཏེ་བྱས་པ་
ལྟ་བུ་གཅིག་བཟུང་བ་ན། མི་རྟག་པ་ལ་སོགས་པ་གང་ཡང་མ་ངེས་པ་མེད་པས། སྒྲ་རྟོག་གཞན་
དོན་མེད་ཅིང༌། མི་རྟོག་པའི་སྒྲུབ་པ་ཡང་འཇུག་པར་མི་འགྱུར་རོ། །གང་རུང་རེ་རེ་འཛིན་ན་ཡང་།
གཅིག་ཤེས་ན་ནི་གཉིས་ཀ་གཟུང༌། །དེ་དག་བདག་ཉིད་ལ་འབྲེལ་ཕྱིར། །བྱས་པ་ལྟ་བུ་
གཅིག་ཤེས་ཤིང་རྟོགས་ན་ནི། མི་རྟག་པ་དང་གཉིས་ཀ་གཟུང་བར་འགྱུར་ཏེ། དེ་དག་གཉིས་ཀའང་
32



ནུས་པ་ཅན་བུམ་པའི་བདག་ཉིད་ལ་ངོ་བོ་དབྱེར་མེད་དུ་འབྲེལ་བའི་ཕྱིར་རོ། །ཆོས་སྣ་ཚོགས་ལ་ཕན་
པའི་ནུས་པ་རྣམས་ནུས་པ་ཅན་ལས་ཐ་དད་པའི་བདག་ཉིད་འཛིན་ནོ་ཞེ་ན། ཁྱད་པར་སྣ་ཚོགས་པ།
དེ་དག་དེའི་ཅི་ཡིན་གལ་ཏེ། །དེ་ཡིས་དེ་དག་ལ་ཕན་མེད། །དེ་ལྟ་ཡིན་ན་ཐུག་མེད་
འགྱུར། །དེ་དག ནུས་པ་ཅན་བུམ་པ་དེའི་ཅི་ཡིན་ཏེ་འབྲེལ་བ་མེད་པར་འགྱུར་ཏེ་ནུས་པ་དང་ནུས་
པ་ཅན། དེའི་བདག་ཉིད་དང་དེ་ལས་བྱུང་བ་གང་གིས་ ཀྱང་མ་འབྲེལ་བའི་ཕྱིར་རོ། །དེ་ཡང་གང་
ལས་ཞེ་ན། བུམ་པ་དང་མི་རྟག་པ་ལ་སོགས་པ་ཐ་དད་ཅིང་ཕན་མི་འདོགས་པས་སོ། །དེ་ལྟ་མིན་ཏེ་
བུམ་པ་དེས་ནུས་པ་སྔ་མ་ལ་ཕན་འདོགས་སོ་ཞེ་ན། སྔ་མ་དང་ཡང་འབྲེལ་བ་མེད་པས་དེའི་སྔ་མ་ལ་
སོགས་པས་ཐུག་པ་མེད་པར་འགྱུར་རོ། །གཅིག་ལས་ཕན་བྱེད་བཟུང་ན་ནི། །དེ་ལ་མཐོང་ན་
མ་མཐོང་བ། །ཕན་པ་གཞན་མིན་དེ་ཡི་ཕྱིར། །དེ་བཟུང་ན་ནི་ཐམས་ཅད་བཟུང་། །ཞེས་
པ་ནི་ནུས་པ་དང་ནུས་པ་ཅན་ཐ་དད་མིན་པ་བཟུང་བ་དགག་པའི་དོན་བསྡུ་བ་སྟེ། བྱས་པ་ལ་ཕན་
བྱེད་དང་། མི་རྟག་པ་ལ་ཕན་བྱེད་གཞན་དང་ གཞན་མ་ཡིན་པའི་ཕྱིར། བྱས་པ་བཟུང་བས་བྱས་
པ་ལ་ཕན་བྱེད་བུམ་པ་བཟུང་ཞིང་། དེའི་ཚེ་མི་རྟག་པ་ལ་སོགས་པ་ཐམས་ཅད་བཟུང་བར་གྲུབ་བོ་
ཞེས་པའོ། །
གསུམ་པ་དེའི་ལན་དགག་པ་ནི། གལ་ཏེ་སྔར་བྱས་པ་ལྟ་བུ་གཅིག་བཟུང་བའི་ཚེ་མི་རྟག་སོགས་
ཀུན་བཟུང་བ་ལའང་། བློ་འཁྲུལ་བས་ མི་རྟག་སོགས་ངེས་པར་མ་ནུས་པས། སླར་ཡང་རྟག་པར་
འཛིན་པའི་འཁྲུལ་བ་བཟློག་པའི་ཕྱིར། སྒྲ་རྟོག་གཞན་གྱིས་མི་རྟག་པའི་སྒྲུབ་པ་འཇུག་པར་འདོད་
དོ་ཞེ་ན། དེ་ནི་རྣམ་གཅོད་ཡུལ་ཅན་གྲུབ། །སྟེ། རྟོག་ངོར་དེ་མིན་དུ་འཛིན་པའི་སྒྲོ་འདོགས་
རྣམ་ པར་ གཅོད་དེ། སྒྲོ་འདོགས་མེད་པའི་ཡུལ་ལ་ནི། འཇུག་པའི་ཕྱིར་རོ། །མི་རྟག་པའི་ལྡོག་པ་
ངེས་པ་ལ་སོགས་པ། དེ་ལས་གཞན་པའང་དེ་དང་འདྲ། །སྟེ་རྟོག་པ་དེ་མིན་གྱི་སྒྲོ་འདོགས་
རྣམ་ པར་བཅད་པའི་ཡུལ་ལ་འཇུག་པ་ཙམ་ཡིན་པའི་ཕྱིར་རོ། །གཞན་ཡང་ངོ་བོ་གང་། །ངེས་
པ་རྣམས་ཀྱིས་མ་ངེས་པ། །དེ་ནི་ཇི་ལྟར་དེ་ཡུལ་ཡིན། །སྔར་བྱས་པ་ལྟ་བུ་གཅིག་བཟུང་བའི་
ཚེ། སྒྲ་རྟོག་དེས་མི་རྟག་པ་ལ་སོགས་པ་བཟུང་ཡང་མ་ངེས་པ་མི་འཐད་དེ། དེའི་ཚེ་མི་རྟག་པ་ཡུལ་
དུ་མ་བྱས་ཤིང་མ་བཟུང་བ་ཉིད་དུ་འགྱུར་ཏེ། སྒྲ་རྟོག་ནི་ངེས་པར་བྱེད་པའི་བློ་ཡིན་ལ། དེས་ཀྱང་།
མ་ངེས་པའི་ཕྱིར་རོ། །
བཞི་པ་དེ་མངོན་སུམ་ལ་མཚུངས་པ་སྤང་བ་ནི། དེ་ལྟ་ན་མངོན་སུམ་ཚད་མས་སྔོན་པོ་བཟུང་བའི་
33
ན



ན? |འི་
NT
ཚེ། ་ མི་རྟག་པ་ཡང་བཟུང་ནའང་སླར་མི་རྟག་ བར་སྒྲུབ་པ་དགོས་པས་མངོན་སུམ་གྱིས་མི་རྟག་པ་ཡ་
བཟུང་བར་འགྱུར་རོ་ཞེ་ན། མི་མཚུངས་ཏེ། ཁྱད་པར་ཆ་ཤས་རྣམས་སྤངས་པ། །མངོན་སུམ་
གྱིས་ནི་བཟུང་བ་ལའང༌། །ཁྱད་པར་གང་ལ་རྟོགས་པ་ཡི། །རྐྱེན་ཡོད་དེ་ནི་རྟོགས་པར་
འགྱུར། ། །མངོན་སུམ་གྱིས་དོན་གྱི་ཁྱད་པར་ཆ་ཤས་སུ་མ་ཕྱེ་བར་སྔོན་པོ་དང་མི་རྟག་པ་ལ་སོགས་པ་
རིལ་བཟུང་བ་ཡིན་ནའང༌། བློ་རྟོག་པའི་ངོར། སྔོན་པོའི་ལྡོག་པ་ནི་རྟོགས་པའི་རྐྱེན་གོམས་པ་གསལ་
བ་དང་། ཡིད་ཉེ་བར་གཏད་པ་དང་། འཁྲུལ་བའི་རྒྱུ་མེད་པས་བློ་དེ་ཉིད་ཀྱིས་ངེས་པར་འགྱུར་ལ།
སྐད་ཅིག་མངོན་སུམ་ལ་སྣང་ཡང་འདྲ་བ་གཞན་བྱུང་བ་ལ་སོགས་པ་འཁྲུལ་བའི་རྒྱུ་ཡོད་པས་རྟོག་པས་་་་་
རྟག་པར་འཛིན་པས་རྟོག་པའི་ངོར་སླར་སྒྲུབ་པ་འཇུག་པ་ནི་འགལ་བ་མེད་དོ། །
གསུམ་པ་འབྲེལ་བའི་ཚུལ་སོ་སོར་བཤད་པ་ལ་གཉིས་ཏེ། ཁས་བླངས་བདག་གཅིག་གི་འབྲེལ་བ་
ངེས་པར་བྱ་བ་དང་། རང་བཞིན་བདག་གཅིག་གི་འབྲེལ་བ་ངེས་པར་བྱ་བའོ། །
དང་པོ་ལ་གཉིས་ཏེ། བརྡ་དོན་གྱི་འབྲེལ་བ་ངེས་པར་བྱ་བ་དང༌། སྤྱི་བྱེ་བྲག་གི་འབྲེལ་བ་ངེས་
པར་བྱ་བའོ། །དང་པོ་ལ་དྲུག་སྟེ། སྒྲ་ཐམས་ཅད་བརྗོད་འདོད་ཀྱི་དབང་དུ་བསྟན་པ་དང་། དངོས་
པོའི་ཡུལ་ཅན་ཡིན་ན་ཧ་ཅང་ཐལ་བ་དང་། སྒྲའི་བརྗོད་བྱ་སྤྱི་གཏན་ལ་དབབ་པ་དང་། དེ་ལ་ཐ་
སྙད་ཇི་ལྟར་འཇུག་པའི་རྒྱུ་དང་། བརྡ་སྦྱར་གྱི་ཡུལ་གཏན་ལ་དབབ་པ་དང༌། དེ་དག་ལ་བརྩད་པ་
སྤང་བའོ། །
དང་པོ་ནི། སྒྲ་ཐམས་ཅད་གཞན་སེལ་བའི་ཡུལ་ཅན་ཡིན་ན། རྟ་མ་ཡིན་པ་ཉིད་དང༌། རྟ་
མ་ཡིན་པ་ཞེས་པའི་ལྡོག་པ་དང༌། ལོག་པ་བརྗོད་པའི་སྒྲ་གཉིས་ག ཅིག་ན་སྒྲ་རྟོག་གཞན་དང་ གཞན་མི་
འཐད་ལ་ཐ་དད་ན་གཉིས་པོ་ཕན་ཚུན་སེལ་བར་འགྱུར་རོ། །དེ་ལྟ་ན་རྟ་མ་ཡིན་པ་ཉིད་དེ། རྟ་མ་
ཡིན་པ་ལས་ལོག་པར་འགྱུར་ཞིང་། དེ་ལྟ་ན་ནི་རྟ་མ་ཡིན་པ་ཉིད་དེ་ནི་རྟ་རུ་འགྱུར་ པས་ལོག་པ་ཉིད་
ཀྱང་མི་འཐད་དོ་ཞེ་ན། དེ་ལའང་གཞན་ལས་ལྡོག་པ་དང༌། །གཞན་ལས་ལོག་པ་ཞེས་བྱ་
ཡི། །སྒྲ་དང་ངེས་པ་ཉིད་དག་ནི། །བརྡ་ཡི་རྗེས་སུ་བྱེད་པ་ཡིན། །སྒྲ་གཉིས་པོ་དེ་ཡང་།།
དོན་དཀར་ཟལ་ལྟ་བུ་གཅིག་ལ་ཁྱད་པར་གཞན་སྤོང་བ་དང་མི་སྤོང་བའི་བརྗོད་འདོད་ཀྱིས་བརྡ་ཐ་དད་
པ་སྦྱར་བ་ཙམ་དུ་ཟད་ཀྱི་བརྗོད་བྱའི་དོན་ལ་ཐ་དད་མེད་དེ། རང་འགྲེལ་ལས། ལྡོག་པ་ཡང་གཞན་
ལ་ལོག་པ་ཡང་གཞན་ཞེས་བྱ་བ་མེད་ཀྱི་ལྡོག་པ་བརྗོད་པ་ཉིད་ལོག་པ་བརྗོད་པ་ཡིན་ན་ལོག་པ་བརྗོད་པ་་་་
ཉིད་ཀྱང་ལྡོག་པ་བརྗོད་པ་ཡིན་ནོ་ཞེས་སོ། ། ་་་ ་་་
34



ན་
གཉིས་ཀས་གཅིག་གཅིག་བརྗོད་མོད་ཀྱི། །བརྗོད་བྱའི་ཤན་གྱི་ཁྱད་པར་གྱིས། །རྣམ་
དབྱེ་ཐ་དད་འབྱེད་པ་ཡིས། །ཐ་དད་དོན་བཞིན་སྒྲུབ་པར་བྱེད། །བརྗོད་བྱའི་ཤན་ནི་གོམས་
པའི་ཁྱད་པར་ཏེ། བ་ལང་དཀར་པོ་ཞེས་པ་རྣམ་དབྱེ་དང་པོ་ཆོས་ཅན་བརྗོད་པའི་སྒྲ་ལས་བ་ལང་གི་
དཀར་པོ་ཞེས་དྲུག་པ་ཐ་དད་དུ་འབྱེད་པའི་རྣམ་དབྱེ་ཡིས་སྒྲ་གཉིས་པོའི་བརྗོད་བུ་ཐ་དད་མེད་ཀྱང་་་་་་
དད་པའི་དོན་བཞིན་སྒྲུབ་པར་བྱེད་པའོ། །
་ ་་་་
བརྗོད་བྱའི་དོན་ལ་ཐ་དད་མེད་ན་སྒྲའི་ཁྱད་པར་ཇི་ལྟ་བུ་ཞེ་ན།་ ཁྱད་པར་གཞན་ནི་སྤོང་བ་
དང་། །མི་སྤོང་བ་དག་གཉིས་པོ་ཡི། །བརྡ་ཡི་བྱེ་བྲག་རྟོགས་པ་པོའི། །འདོད་པའི་རྗེས་
སུ་བྱེད་པའི་གཞི། །རྟ་མ་ཡིན་པ་ཉིད་ཅེས་པའམ། བ་ལང་གི་དཀར་པོ་ཞེས་པ་ནི། ལྡོག་པ་བརྗོད་
པའམ། ཆོས་བརྗོད་པའི་སྒྲ་ཞེས་བྱ་སྟེ། བ་ལང་གི་དཀར་པོ་ཞེས་པ་དེས། གོང་བུ་དེའི་ཁ་དོག་ལས་གཞན་
རྭ་ལ་སོགས་པ་ཁྱད་པར་གཞན་སྤངས་ནས་བརྗོད་པའོ།་ རྟ་མ་ཡིན་པའམ་བ་ལང་དཀར་པོ་ཞེས་པ་
ལོག་པ་བརྗོད་པའམ་ཆོས་ཅན་བརྗོད་པའི་སྒྲ་ཞེ་ས་བྱ་སྟེ། གོང་བུའི་ཁྱད་པར་གཞན་མི་སྤོང་ བར་བ་ལང་
དཀར་པོ་རིལ་བརྗོད་པར་རློམས་པ་སྟེ། ལ་ལར་སོར་མོ་ལྡན་པ་དང་། །ལ་ལར་སོར་མོའི་ལྡན་པ་
ཞེས། །ཐ་དད་ཆོས་བཞིན་བརྗོད་པར་བྱེད། །ཅེས་འཆད་པར་འགྱུར་རོ། །འདི་ གཉིས་ཀྱི་བརྡའི་
བྱེ་བྲག་ནི་རྟོགས་པ་པོའི་འདོད་པའི་བྱེ་བྲག་གིས། སྒྲའི་སྦྱོར་ཚུལ་གཉིས་བྱུང་ནའང་། ཀུན་ལ་རྫས་
དང་དངོས་བརྗོད་པའི། །སྒྲ་ཡི་ཁྱད་པར་འདི་ཉིད་དེ། །དེ་ཕྱིར་དེ་དག་བརྗོད་བྱ་ལ། །
ཁྱད་པར་འགའ་ཡང་ཡོད་མ་ཡིན། །གཉིས་པོ་ཀུན་ལ་ཆོས་ཅན་བརྗོད་པའི་སྒྲ་ནི་རྫས་བརྗོད་པའི་སྒྲ་
སྟེ། ཁྱད་པ་གཞན་མ་སྤངས་པར་རིལ་པོ་བརྗོད་པའི་བརྗོད་འདོད་ཀྱིས་སྦྱར་བའི་ཕྱིར་རོ། །ཆོས་
བརྗོད་ཀྱི་སྒྲ་ལ་ནི་དངོས་པོ་བརྗོད་པ་ཞེས་བྱ་སྟེ། རྫས་དེའི་དངོས་པོའི་ཆ་ཤས་ཙམ་ཞིག་བརྗོད་པའི་
བརྗོད་འདོད་ཀྱིས་སྦྱར་བའི་ཕྱིར་རོ། །དེ་གཉིས་ཀ།འང་སྒྲའི་ཁྱད་པར་ཙམ་སྟེ་བརྗོད་བྱ་དོན་གོང་བུ་
བརྗོད་པ་ལ་ཁྱད་པར་འགའ་ཡང་ཡོད་པ་མ་ཡིན་ནོ། ། ་
དོན་དེ་གཉིས་པོ་ཙམ་ཤེས་པར་བྱེད་འདོད་པས། །དེ་ལ་ཕན་པའམ་བྱེད་ལྡན་ནམ། །
གལ་ཏེ་གཞན་གྱིས་བརྗོད་ཀྱང་རུང༌། །དེ་ལས་ཁྱད་པར་གཞན་མེད་དོ། །དེ་ལ་ཕན་པ་ནི་
འཚེད་པ་ཉིད་ཅེས་བྱ་ལ། བྱེད་ལྡན་ནི་འཚེད་པ་ཞེས་བྱ་སྟེ། ་ མདོར་ན་ཆོས་ཅན་བརྗོད་པའི་སྒྲ་ལ་
ལོག་པ་སྟོན་པ་དང་། རྫས་བརྗོད་པ་དང་། བྱེད་ལྡན་གྱི་སྒྲ་དང་། ཆོས་བརྗོད་ཀྱི་སྒྲ་ལ་ལྡོག་པ་
སྟོན་པ་དང་། དངོས་པོ་བརྗོད་པ་དང༌། དེ་ལ་ཕན་པ་ཞེས་པ་དང་། དེ་ལས་གཞན་པ་རང་གིས་སྦྱར་བའི་
at



གཞུང་ལུགས་གཞན་གྱིས་བརྗོད་ཀྱང་རུང་སྟེ། ཁྱད་པར་གཞན་སྤོང་བ་དང་མི་སྤོང་བའི་ཁྱད་པར་དེ་
ལས་གཞན་མེད་དེ། སྒྲ་གཞན་དང་གཞན་དུ་བརྗོད་པས་དོན་གཞན་དུ་མི་འགྱུར་རོ། །
རིགས་དང་དེ་དང་ལྡན་པ་དག །ཐ་དད་ཉིད་ན་ཉེས་པར་འགྱུར། །བྱེ་བྲག་པས་རི གས་
དང་རིགས་ལྡན་གསལ་བ་ཐ་དད་དུ་འདོད་པ་ལ་ནི། བ་ལང་གི་སྒྲས་གསལ་བ་ལས་ཐ་དད་པའི་སྤྱི་
བརྗོད་པའི་ཕྱིར་གསལ་བ་ལ་སྒྲ་རང་དབང་དུ་འཇུག་པར་མི་འགྱུར་བ་དང༌། སྒྲ་འཇུག་པའི་ཡུལ་སྤྱི་
ཡིན་པའི་ཕྱིར་གསལ་བ་སྟོན་པའི་སྒྲ་མེད་པས་སྤྱི་དང་གསལ་བ་གཅིག་པའི་གཞི་མཐུན་མི་འཐད་པ་དང༌།
ཐོག་མའི་སྒྲ་བརྗོད་འདོད་ཀྱིས་སྤྱི་ལ་སྦྱར་ཞིང༌། དེ་ལས་གསལ་བ་དེ་སྤྱི་དེའི་བྱེ་བྲག་ཡིན་པའི་སྟོ བས་
ཀྱིས་སྤྱི་སྒྲས་བྱེ་བྲག་གོ་བར་འགྱུར་ན་བྱེ་བྲག་གི་སྒྲ་བཏགས་མིང་དུ་འགྱུར་བའི་ཉེས་པ་གསུམ་དུ་འགྱུར་་་་་
བའོ། །དེ་ནི་ཁྱེད་ལ་ཡང་ཇི་ལྟར་མི་མཚུངས་ཏེ། སྒྲས་ནི་གཞན་སེལ་བ་བརྗོད་ལ་དེ་ནི་སྤྱི་ཡིན་པའི་
ཕྱིར་རོ་ཞེ་ན། ཆོས་དང་ཆོས་ཅན་བརྗོད་པའི་སྒྲ་ལ་བརྗོད་བྱ་དོན་ལ་ཐ་དད་མེད་པ་དེའི་ཕྱིར་གཞན་
སེལ་ཡུལ་ལ་ནི། །དེ་ལྡན་ཕྱོགས་ལ་བརྗོད་པ་བསལ། །ཏེ་དེ་ལྡན་གྱི་ཕྱོགས་ནི་རིགས་དང་
རིགས་ལྡན་ཐ་དད་དུ་འདོད་པའོ། །འདིར་ནི་རིགས་དང་རིགས་ལྡན་ཐ་དད་དུ་མི་འདོད་པས་སྐྱོན་
མེད་པའོ། །
གཉིས་པ་དངོས་པོའི་ཡུལ་ཅན་དུ་འདོད་པ་དགག་པ་ནི། བྱེ་བྲག་པ་གང་དག་གི་ལུགས་ལ་ཚིག་
དངོས་པོའི་དབང་། །ལྷུར་བརྗོད་ཅིང་བརྗོད་འདོད་ལ་མི་རྟེན་པར་འདོད་ན། །དེ་དག་ལ་ནི་
དྲུག་པ་དང་། །ཚིག་དབྱེ་ལ་སོགས་ཀླན་ཀ་རིགས། ། །བྱེ་བྲག་པ་དེ་དག་ལ་ནི་ཐ་དད་མེད་པའི་
ཨུད་པ་ལ་དང་། སྔོན་པོ་ལ་ཨུད་པ་ལའི་སྔོན་པོ་ཞེས་དྲུག་པ་འབྲེལ་བའི་སྒྲས་ཐ་དད་དུ་སྟོན་པ་མི་
འཐད་པ་དང༌། དེ་དག་ཐ་དད་མེད་པ་ལ་ཨུད་པ་ལ་དང་སྔོན་པོ་ཞེས་ཟླས་དབྱེའི་སྒྲ་མི་འཐད་པར་
འགྱུར་རོ། །འདིར་ནི། ཕྱི་རོལ་དོན་ལ་མི་ལྟོས་པའི། །ཚིག་གང་སྨྲ་པོས་ཇི་ལྟ་བུར། །
རྗོད་བྱེད་ཉིད་དུ་ངེས་བྱེད་པ། །དེ་དེ་བཞེན་དུ་རྗོད་བྱེད་ཡིན། །པས་སྐྱོན་མེད་
དོ། །
གཞན་གྱི་ལུགས་ལ་ནི། བཙུན་མོ་རྣམས་གྲོང་དྲུག་ལ་སོགས། །ཐ་དད་ཐ་དད་མིན་
གཞག་པའམ། །ནམ་མཁའི་རང་བཞིན་མཁའ་ཉིད་ཅེས། །བྱ་བ་འདི་ལ་རྒྱུ་ཅི་ཡོད། །
སྒྲ་དངོས་པོའི་དབང་ཡིན་ན། བཙུན་མོ་རྣམས་ཞེས་ཐ་དད་མིན་པ་གཅིག་ལ་ཐ་དད་མང་པོའི་སྒྲ་
དང་། གྲོང་དྲུག་ཅེས་ཐ་དད་མང་པོ་ལ་ཐ་དད་མིན་པ་གཅིག་ཏུ་གཞག་པའི་སྒྲ་མི་འཐད་པར་འགྱུར་ ་
36



རོ། །བཙུན་མོ་རེ་རེ་ལ་ཡང་ནུས་པ་དུ་མ་ཡོད་པས་དུ་མའི་སྒྲ་མི་འགལ་ལོ་ཞེ་ན། གཅིག་གི་སྒྲ་མི་
སྲིད་པར་འགྱུར་ཏེ། དངོས་པོ་རེ་རེ་ཡང་ནུས་པ་དུ་མ་བ་ཡིན་པའི་ཕྱིར་རོ། །གྲོང་དྲུག་ལ་སྡུད་པའི་
སྤྱི་གཅིག་ཀྱང་མེད་ལ། རྡུལ་རིགས་མི་མཐུན་པ་ཉིད་ཀྱིས་རྫས་གཅིག་ཀྱང་མེད་ཅིང་། ཁང་བཟངས་
ལ་གྲངས་ལྡན་པས་གཅིག་ཏུའང་མི་རུང་སྟེ། ཁང་པ་ཉིད་ལྡན་པ་ཡིན་ལ། དེ་ལ་གྲངས་ལྡན་པ།
གཉིས་པར་འགྱུར་ཞིང་ དེ་ཡང་ཁྱེད་མི་འདོད་པས་སོ། །ནམ་མཁའ་ལས་རང་བཞིན་ཐ་དད་པ་མེད་པས་
ནམ་མཁའི་རང་བཞིན་ཞེས་དྲུག་པའི་སྒྲས་ཐ་དད་དུ་སྟོན་པའང་མི་འ ཐད་པར་འགྱུར་ཞིང༌། ནམ་
མཁའ་ལ་སྤྱི་མེད་པས་མཁའ་ཉིད་ཅེས་པ་སྤྱིའི་སྒྲའང་མི་འཐད་པར་འགྱུར་བ་ལས་དེ་ལྟ་བུའི་སྒྲ་སྦྱོར་བ་་་་་
ཡོད་དེ། འདོད་པས་འཇུག་པ་ལ་གེགས་མེད་པའི་ཕྱིར་རོ། །
གསུམ་པ་སྒྲའི་ཡུལ་སྤྱི་གཏན་ལ་དབབ་པ་ལ་གསུམ་ལས། །དང་པོ་སྤྱི་བློ་ངོར་སྒྲུབ་པ་ནི། ། སྒྲ་
དངོས་པོ་ལ་མི་སྦྱོར་ན་སྒྲའི་ཡུལ་གང་ཞིག་ཡིན། དེ་ལ་སྒྲ་ཇི་ལྟར་སྦྱོར་ཞེ་ན། ཐ་དད་དངོས་རྣམས་
ལ་བརྟེན་ནས། །དོན་གཅིག་ཏུ་ནི་སྣང་བའི་བློ། །གང་གི་རང་གི་ངོ་བོ་ཡིས། །གཞན་
གྱི་ངོ་བོ་སྒྲིབ་བྱེད་པ། །སྒྲིབ་བྱེད་དེས་བདག་ཐ་དད་ཀྱང་། །ཐ་དད་པ་ཉིད་བསྒྲིབས་པ་
ཡིས། །དངོས་རྣམས་ངོ་བོ་འགའ་ཞིག་གིས། །ཐ་དད་མིན་པ་ལྟ་བུར་སྣང་། །དེ་ལ་
བསམ་པའི་དབང་གིས་ནི། །སྤྱི་ཡོད་པར་ནི་རབ་ཏུ་བསྒྲགས། །ཤ་པ་དང་ཤུག་པ་ལ་སོགས་
པ་ཐ་དད་པའི་དངོས་པོ་རྣམས་ཡལ་ག་དང་ལྡན་པ་དང༌། མེ་འབར་བ་ལ་སོགས་པ་དོན་གཅིག་ཏུ་
མཐོང་བ་གོམས་པ་ལ་བརྟེན་ནས་ཐམས་ཅད་ ཀྱང་དོན་གཅིག་ཏུ་སྣང་བའི་བློ་སྐྱེ་ལ་གཅིག་ཏུ་སྣང་བའི་བློ་་་
དེའི་རང་གི་ངོ་བོས་གསལ་བ་རྣམས་ཀྱི་ཕན་ཚུན་གཞན་དང་ གཞན་ཡིན་པ་དེ་བློ་ངོར་སྒྲིབ་པར་བྱེད་་་་་་་༌་
པའོ། །དེ་ལྟ་བུའི་སྒྲིབ་བྱེད་དེས་ཤ་པ་ལ་སོགས་ པའི་དོན་གྱི་བདག་ཉིད་དེ་ཐ་དད་དུ་གནས་ཀྱང་། ཐ་
དད་པ་ཉིད་བསྒྲི བས་པ་ཡིས་བློ་ངོར་ཐ་དད་མིན་པ་གཅིག་ལྟ་བུར་སྣང་བ་ཙམ་དེ་ལ་སྐྱེས་བུའི་བསམ་པས་་
གཅིག་ཏུ་འཛིན་པའི་དབང་གིས་སྤྱི་ཡོད་དོ་ཞེས་རབ་ཏུ་བསྒྲགས་པའོ། །
གཉིས་པ་དེ་དོན་ལ་མེད་པར་བསྟན་པ་ནི། དེ་དངོས་པོ་ཡིན་ན་ནི་སྤྱིར་འགྱུར་རོ་ཞེ་ན། དེ་ཡིས་
ཇི་ལྟར་ཀུན་བརྟགས་པ། །དེ་ནི་དམ་པའི་དོན་དུ་མེད། །གསལ་བ་རྣམས་ནི་རྗེས་མི་
འགྲོ། །རྗེས་འགྲོ་གཞན་ནི་སྣང་བ་མེད། །ཤེས་ལས་ཐ་དད་མ་ཡིན་པ། །ཇི་ལྟར་དོན་
གཞན་འབྲང་བར་འགྱུར། །བློས་བརྟགས་པ་དེ་དོན་དམ་པར་ཡོད་པ་མ་ཡིན་ཏེ། གསལ་བ་ཐ་
དད་པ་རྣམས་ནི་ཕན་ཚུན་རྗེས་སུ་མི་འགྲོ་ལ་རྗེས་སུ་འགྲོ་བའི་སྤྱི་གཅིག་ནི་ཡོད་ན་སྣང་དུ་རུང་བ་ལས་མ་་་
r



དམིགས་པའི་ཕྱིར་མེད་དོ། །བློས་གཅིག་ཏུ་བརྟགས་པ་དེ་ནི་སྐྱེས་བུའི་ཤེས་པ་ལས་ཐ་དད་པ་མ་ཡིན་
པའི་ཕྱིར་ཇི་ལྟར་དོན་བེམ་པོ་གཞན་གྱི་རྗེས་སུ་འབྲང་བར་འགྱུར། དགག་སྒྲུབ་ནི་བློ་ཉིད་དོན་དུ་འཁྲུལ་
བ་ལ་བྱེད་པའི་ཕྱིར་འགལ་བ་མེད་དོ། །དེས་ན་དོན་ལ་གཅིག་བདག་ཏུ། །འཛིན་པའི་རྣམ་
རྟོག་འདི་ལོག་པ། །དོན་རྣམས་འདྲེ་བ་མེད་པ། དེས་ན་དོན་ཐ་དད་ལ་གཅིག་གི་བདག་ཉིད་དུ་
འཛིན་པའི་རྣམ་རྟོག་འདི་ནི་ལོག་པའི་དོན་ཅན་ནོ། །མིང་དོན་གང་ལྡན་ཕན་ཚུན་དུ། །ཐ་དད་
པ་འདིའི་ས་བོན་ཡིན། །དེ་ལྟར་གཅིག་ཏུ་འཛིན་པ་འདིའི་ས་བོན་ནམ་རྒྱུ་ནི་ཤིང་ཞེས་བྱ་བའི་མིང་
དང༌། ཡལ་ག་དང་ལྡན་པའི་དོན། རྡོ་བ་ལ་སོགས་པ་ཐ་དད་པ་ཡལ་ག་དང་མི་ལྡན་པ་རྣམ་པར་
གསལ་ཞིང་། ཤ་པ་ལ་སོགས་པ་ཐམས་ཅད་ ཀྱང་ཡལ་ག་དང་ལྡན་པར་མཐོང་བ་ཉིད་ཡིན་ནོ། །
གསུམ་པ་དོན་ཐ་དད་ལ་སྤྱི་བློ་སྐྱེ་བ་དང་མི་སྐྱེ་བའི་འཐད་པ་ནི། ཤ་པ་ལ་སོགས་པ་ ཕན་ཚུན་ཐ་
དད་ལ་སྤྱིའི་བློ་སྐྱེ་ན། སྣམ་བུ་དང་། ཏོག་ཙེ་ལ་ཡང་ཅིའི་ཕྱིར་སྤྱི་གཅིག་གི་བློ་མི་སྐྱེ་ཞེ་ན། གཅིག་
རྟོགས་དོན་ཤེས་ལ་སོགས་པ། །དོན་གཅིག་སྒྲུབ་ལ་འགའ་ཞིག་ནི། །ཐ་དད་ཡིན་ཡང་
རང་བཞིན་གྱིས། །ངེས་ཏེ་དབང་པོ་ལ་སོགས་བཞིན། ། གདོན་ཐ་དད་པ་ལ་ཡང་སྤྱི་གཅིག་གི་
རྟོགས་པ་སྐྱེ་བ་ནི་དོན་གཅིག་སྒྲུབ་པར་མཐོང་བ་ལས་ཡིན་ཏེ། དཔེར་ན་ཡུལ་དང་དབང་པོ་དང་ཡིད་
ལ་བྱེད་པ་ཐ་དད་པ་དག་གིས་འབྲས་བུ་རྣམ་པར་ཤེས་པ་གཅིག་བསྐྱེད་པའི་ཕྱིར་རྣམ་པར་ཤེས་པའི་རྒྱུ་་་
ཞེས་གཅིག་ཏུ་འཛིན་གྱི། རྡོ་བ་དང་བོང་བ་ལ་སོགས་པ་ཐ་དད་ཀྱང་གཅིག་ཏུ་འཛིན་པར་མི་བྱེད་པ་
བཞིན་ནོ། །དེ་ནི་ཤེས་པ་ལ་དཔེར་བརྗོད་པ་ཡིན་ལ། དོན་ལ་དཔེར་བརྗོད་པ་ནི། དཔེར་སྨན་ཁ་
ཅིག་ཐ་དད་ཀྱང་། །ལྷན་ཅིག་པ་འམ་སོ་སོ་ཡིས། །རིམས་ལ་སོགས་པ་ཞི་བྱེད་པར། །
མཐོང་གིས་གཞན་གྱིས་མ་ཡིན་བཞིན། ། །སླེ་ཏྲེས་དང་པར་པ་ཏ་ཐ་དད་པ་དག་ལྷན་ཅིག་པའམ་སོ་
སོར་ཟོས་པས་ཀྱང་རིམས་ལ་སོགས་པ་ཞི་བར་བྱེད་པར་མཐོང་གིས། གཞན་ཞོ་དང་རྒྱལ་མོ་ག་གོན་ཐ་
དད་པ་དག་གིས་མ་ཡིན་པ་བཞིན་ནོ། །དེ་ནི་སྨན་ཐ་དད་པས་རིམས་ཞི་བ་མ་ཡིན་གྱི། སྨན་དེ་དག་
སྤྱི་གཅིག་གིས་བཅིངས་པས། སྤྱི་གཅིག་བུ་དེས་རི མས་ཞི་བར་བྱེད་པའོ་ཞེ་ན། ཁྱད་པར་མེད་
ཕྱིར་སྤྱིས་མ་ཡིན། །སྨན་གྱི་སྤྱིས་ནད་ཞི་བར་བྱེད་ན༑ སླེ་ཏྲེས་དང་པར་པ་ཏ་དང་། ཞོ་དང་རྒྱལ་
མོ་ག་གོན་གཉིས་ཀ་ལ་སྨན་གྱི་སྤྱི་ཡོད་པར་ཁྱད་པར་མེད་པའི་ཕྱིར། ཞོ་དང་རྒྱལ་མོ་ག་གོན་གྱིས་ཀྱང་
རིམས་ཞི་བར་བྱེད་པར་རིགས་ཏེ། སླེ་ཏྲེས་དང་སྤྱི་གཅིག་པའི་ཕྱིར་རོ། །གཞན་ཡང་། ་དེ་དག་
ཞིང་སོགས་ཐ་དད་ཀྱང་། །ཁྱད་པར་མེད་པར་ཐལ་འགྱུར་ཕྱིར། །ཞིང་བཟང་བ་དང་དམན་
38



པ་དག་ལ་ཡང་སྨན་གྱི་ནུས་པའི་ཁྱད་པར་མི་འཐད་པར་འགྱུར་ཏེ། སྨན་གྱི་སྤྱི་ལ་ཐ་དད་མེད་པའི་
ཕྱིར་རོ། །སྨན་གྱི་སྤྱི་དེ་ནི། བརྟན་པས་ཕན་འདོགས་མེད་ཕྱིར་ཡང་། །སྤྱི་དེ་སྨན་མ་ཟོས་
པའི་ཚེ་ནད་ཞི་བར་མི་བྱེད་པ་ ཞིག་ཟོས་པའི་ཚེ་ནད་ཞི་བར་བྱེད་པར་འགྱུར་ན། མི་རྟག་པར་འགྱུར་
ལ། མི་འ གྱུར་ན་ནི་སྨན་ཟོས་ཀྱང་ནད་ཞི་བར་བྱེད་པར་མི་འགྱུར་ཏེ། མ་ཟོས་པའི་གནས་སྐབས་
ལས་ཁྱད་པར་ མེད་པའི་ཕྱིར་རོ། །
བཞི་པ་དེ་ལ་ཐ་སྙད་ཇི་ལྟར་འཇུག་པའི་རྒྱུ་ནི། རང་བཞིན་དེ་འཛིན་ཞེས་པ་ནས། སྤྱི་ཉིད་
དུ་ནི་འཇུག་ཕྱིར་རོ། །ཞེས་པའི་ བར་ཚིགས་སུ་བཅད་པ་བཅུ་དྲུག་གིས་བསྡུས་ཏེ་བསྟན་པ་ལ་ལྔ་ལས། །
དང་པོ་ཐ་སྙད་ཀྱི་ཡུལ་དོན་ལ་མེད་ཀྱང་གཞན་སེལ་འཁྲུལ་བའི་ངོར་གྲུབ་པའི་ཚུལ་ནི། རང་བཞིན་
དེ་འཛིན་རྣམ་རྟོག་བློ། ་ །དོན་མེད་ཀྱང་དེ་དོན་ཅན་འདྲ། །དེ་ཡི་འབྲས་ཅན་མིན་དོན་
ལས། །ཐ་དད་མཐར་ཐུག་སྐྱེ་བ་གང༌། །རང་བཞིན་དེ་འཛིན་གང་ཡིན་པ་དེ་ནི་རྣམ་པར་རྟོག་
པའི་བློ་སྟེ། རང་བཞིན་ནི་ དོན་རང་གི་མཚན་ཉིད་དེ། དེ་འཛིན་པ་ནི་དེར་ཞེན་པའོ། །དེ་ལྟ་
བུའི་རྣམ་པར་རྟོག་པའི་བློ་དེ་ལ་དངོས་ཡུལ་དོན་རང་གི་མཚན་ཉིད་པ་མེད་ཀྱང་། དེ་ནི་དོན་རང་གི་
མཚན་ཉིད་ཡུལ་དུ་བྱེད་པ་ཅན་གྱི་ཤེས་པ་འདྲ་བ་ཡིན་ཏེ། བརྟགས་པ་ཉིད་དོན་དུ་འཛིན་པའི་ཕྱིར་
རོ། །མཛོད་ལས། རང་བཞིན་དེ་འཛིན་ནི་མངོན་སུམ་སྟེ་རྣམ་ པར་རྟོག་པའི་དངོས་རྒྱུའོ། །ཞེས་
འཆད་པ་ནི་མི་འཐད་དེ། མངོན་སུམ་མེད་པར་ཡང་རྣམ་ པར་རྟོག་པ་ཡོད་པའི་ཕྱིར་རོ། །རྣམ་ པར་
རྟོག་པ་དེ་ཉིད་ནི། གཞན་སེལ་བ་སྟེ་ཤིང་དེའི་འབྲས་བུ་མེ་འ བར་ཅན་མ་ཡིན་པའི་དོན་ལས་ཐ་དད་
པ་ཤ་པ་ལ་སོགས་པ་རང་མཚན་རྟོགས་ཤིང༌། མཐོང་བ་གོམས་པ་ལས་སྐྱེ་བ་གང་ཡིན་པ་དེ་ནི། དོན་
རང་གི་མཚན་ཉིད་ལ་འཇུག་པ་ཉིད་དོ། །དེའི་རང་བཞིན་ངེས་པར་བྱ་བའི་ཕྱིར། ། དེ་ལ་ཇོ་བོ་ཕྱི་
རོལ་དང༌། །གཅིག་ལྟ་གཞན་ལས་ལོག་ལྟ་བུར། །སྣང་བ་གང་ཡིན་བརྟག་པ་ཡི། །ཨན་
ལག་མེད་ཕྱིར་དེ་ཉིད་མིན། །རྣམ་པར་རྟོག་པས་བརྟགས་པ་དེ་ཉིད་ལ་དོན་གྱི་ངོ༌བོ་ལྟ་བུ་དང༌།
ཕྱི་རོལ་ལྟ་བུ་དང༌། གཅིག་ལྟ་བུ་དང༌། དེ་མ་ཡིན་གཞན་ལས་ལོག་པ་ལྟ་བུར་སྣང་བ་གང་ཡིན་པ་དེ་
ཡང་། དེ་ཁོ་ན་ཉིད་དུ། ངོ་བོ་དང༌། ཕྱི་རོལ་དང་། གཅིག་དང་གཞན་ལས་ལོག་པ་ཉིད་དུ་གྲུབ་
པ་མིན་ཏེ། རྟོག་ལྡན་གྱིས་བརྟག་པར་བྱ་བའི་ཡན་ལག་དོན་བྱེད་ནུས་པ་མེད་པའི་ཕྱིར་རོ། །ཡང་
ན་ངོ་བོ་དང་ཕྱི་རོལ་དང་གཅིག་དང་གཞན་ལས་ལོག་པ་བཞིར་བརྟགས་ན། ་དེ་དག་ཏུ་མ་གྲུབ་པས།
བརྟག་པའི་ཡན་ལག་མེད་པའོ། །དེ་དག་ཏུ་མ་གྲུབ་ན་ཇི་ལྟར་གཞན་སེལ་བའི་ཡུལ་ཅན་ཡིན་ཞེ་ན།
39



ཤེས་ལ་ཡོད་པའི་དོན་དེ་རྣམས། །འདི་ལྟར་ལྡོག་པའི་ངོ་བོ་ཅན། །དེས་ན་ཐ་དད་མིན་
ལྟ་བུར། །དེ་ཉིད་གཞན་ལས་ལོག་པར་ཡང་། །སྣང་སྟེ་དེ་ལ་སྤྱི་དང་ནི། །གཞི་མཐུན་
སྤྱོད་ཡུལ་ཅན་དག་གི། །ཤེས་པ་དང་ནི་བརྗོད་པ་ཡིས། །ཐ་སྙད་ནོར་དོན་ཅན་རྒྱས་བྱེད། །
དངོས་པོ་རྣམས་ཀྱི་དེ་ཀུན་ཡང་། ་ །ཕན་ཚུན་མེད་ལ་བརྟེན་པ་སྟེ། །རྟོག་པའི་ཤེས་པ་ལ་སྣང་
བར་ཡོད་པའི་དོན་ཤ་པ་ལ་སོགས་པ་དེ་རྣམས་འདི་ ལྟར་ཐམས་ཅད་ ཀྱང་ཡལ་ག་དང་མི་ལྡན་པ་ལས་ལྡོག་་
པའི་ངོ་བོ་ཅན་དུ་འཛིན་པ་དེས་ན་ཐ་དད་མིན་ཞིང་ གཅིག་ལྟ་བུ་འཛིན་པར་བྱེད་པས་སྤྱིའི་ཐ་སྙད་དང༌། །
ཤིང་དེ་ཉིད་ཀྱི་ནང་ཚན་ཤ་པ་དེ་ཉིད་ཤུག་པ་ལ་སོགས་པ་གཞན་ལས་ལོག་པར་ཡང་སྣང་སྟེ། དེ་ཉིད་
ལ་ཤིང་ཤ་པ་ཞེས་གཞི་མཐུན་གྱི་སྤྱོད་ཡུལ་གྱི་སྒྲ་རྟོག་གིས་ཐ་སྙད་འཁྲུལ་ངོར་རྒྱས་པར་བྱེད་པའོ། །ཤིང་
ལ་སོགས་པའི་དངོས་པོ་རྣམས་ཀྱི་སྒྲ་རྟོག་དེ་ཀུན་ཀྱང་ཤིང་ཤིང་མ་ ཡིན་ལས་ལོག་པ་དང་ཤིང་མ་ ཡིན་ཤིང་་
ལས་ལོག་པ་ལ་བརྟེན་པ་ཙམ་ཁོ་ནའོ། །
གཉིས་པ་འཁྲུལ་བའི་ངོར་གྲུབ་པ་ལ་དོན་ཐོབ་པ་དང་མི་ཐོབ་ པའི་ཁྱད་པར་ནི་འཁྲུལ་བ་ཡིན་ན།
དོན་ཐོབ་པར་མི་འཐད་དོ་ཞེ་ན། དེས་ན་གཞན་སེལ་ཡུལ་ཅན་དང་། །གང་ལ་དངོས་དང་
འབྲེལ་ཡོད་པ། །དངོས་པོ་རྙེད་པའི་རྟེན་ཡིན་ཏེ། །རྗེས་དཔག་ཇི་སྐད་བཤད་ཇི་བཞིན། །
འཁྲུལ་བར་འདྲ་མང་གཞན་ལས་མིན། །མར་མེའི་འོད་ལས་ནོར་བུ་བཞིན། །གཉིས་ཀའང་
ཕན་ཚུན་མེད་པ་ལ་བརྟེན་པ་ཙམ་དེས་ན། གཉིས་ཀའང་གཞན་སེལ་བའི་ཡུལ་ཅན་ཡིན་མོད་ཀྱི།
སྔར་བྱས་པས་སྒྲ་མི་རྟག་པར་རྟོགས་པའི་ རྗེས་དཔག་ཇི་སྐད་བཤད་པ་བཞིན་དུ། གང་ལ་སྒྲ་མི་རྟག་
པར་རྟོ གས་ པའི་སེལ་བ་དེ་ནི། དངོས་པོ་རང་མཚན་རྙེད་པའི་རྟེན་ཡིན་ཏེ། དངོས་པོ་དང་རྒྱུད་
ནས་འབྲེལ་བ་ཡོད་པའི་ཕྱིར་རོ། །དཔེར་ན་ནོར་བུའི་འོད་ལ་ནོར་བུར་འཁྲུལ་ཡང་དོན་ནོར་བུ་ལ་མི་སླུ་
བ་བཞིན་ནོ། །འཁྲུལ་བར་འདྲ་ཡང་སྒྲ་རྟག་པར་འཛིན་པ་ལ་སོགས་པ་གཞན་ལས་ནི་དོན་ཐོབ་པ་མིན་་ .
ཏེ། དོན་དང་འབྲེལ་བ་མེད་པའི་ཕྱིར་མར་མེའི་འོད་ལས་ནོར་བུར་འཛིན་པའི་བློ་བཞིན་ནོ། །
གསུམ་པ་དུ་མ་ལ་གཅིག་གི་ཐ་སྙད་འཇུག་པའི་རྒྱུ་ནི། དེ་པ་དུ་མའང་འབྲས་གཅིག་ཅན། །
དེ་འབྲས་ཅན་མིན་གཞན་རྟེན་ཅན། །བརྗོད་དང་ཤེས་པ་གཅིག་ཉིད་དུ། །ཐ་སྙད་རབ་ཏུ་
འཇུག་པར་བྱེད། །ཤ་པ་ལ་སོགས་པ་དོན་དུ་མའང་འབྲས་བུ་མེ་འ བར་བ་ལ་སོགས་པར་གཅིག་པ་
ཉིད་དང༌། མེ་འབར་བ་ཅན་མ་ཡིན་པ་ལས་ལོག་པ་ལ་བརྟེན་པ་ཅན་ཉིད་ཀྱི་ཕྱིར། ཐམས་ཅད་
ཀྱང་སྒྲ་རྟོག་གི་ཐ་སྙད་ཤིང་ཞེས་གཅིག་ཉིད་དུ་འཇུག་པར་བྱེད་པའོ། །
-
40



བཞི་པ་གཅིག་ལ་དུ་མའི་ཐ་སྙད་འཇུག་པའི་རྒྱུ་ནི། དེ་བཞིན་གཅིག་ཀྱང་དུ་མ་བྱེད། །དེ་
དངོས་ཡོངས་སུ་བསྟན་པའི་ཕྱིར། །དེ་འབྲས་ཅན་མིན་དོན་ལས་ནི། །ཐ་དད་པས་ཆོས་
སྣ་ཚོགས་ཤེས། །དུ་མ་ལ་གཅིག་གི་སྒྲ་རྟོག་འཇུག་པ་དེ་བཞིན་དུ་བུམ་པ་ལྟ་བུ་དོན་གཅིག་ཉིད་ཀྱང་
སྒྲ་རྟོག་དུ་མའི་རྟེན་བྱེད་པ་ཉིད་དེ། དེའི་དངོས་པོའི་རང་བཞིན་མི་རྟག་པ་ལ་སོགས་པ་ཡོངས་སུ་བསྟན་
པའི་ཕྱིར། བུམ་པ་དེའི་འབྲས་བུ་ཆུ་སྐྱོར་བ་ཅན་མ་ཡིན་པ་དང་། རྟག་པ་དང་མ་བྱས་པ་ལ་སོགས་
པའི་དོན་ལས་ཐ་དད་པས། བུམ་པ་དང༌། མི་རྟག་པ་དང་། བྱས་པ་ལ་སོགས་པ་རྟོག་པའི་ངོར་
ལྡོག་ཆོས་སྣ་ཚོགས་པར་ཤེས་པའོ། །
ལྔ་པ་ཐ་སྙད་ཐམས་ཅད་འཁྲུལ་ངོར་བསྒྲུབ་པ་ནི། སྔར་བཤད་མ་ཐག་པའི། སྒྲ་དོན་འདི་
དང་གཞི་མཐུན་ཉིད། །ཡོད་པ་མིན་ཡང་ཇི་ལྟ་བུར། །གྲགས་པ་བཞིན་དུ་བརྗོད་པ་སྟེ། །
དངོས་ལ་འདི་ནི་མི་སྲིད་དོ། །སྒྲ་དོན་འདི་དང་ཤིང་ཤ་པ་ལ་སོགས་ པའི་ གཞི་མཐུན་ཉིད་ནི་དོན་
རང་མཚན་གྱི་སྟེང་ན་ཡོད་པ་མིན་ཡང་འཇིག་རྟེན་ན་ཇི་ལྟ་བུར་གྲགས་པ་བཞིན་དུ་བརྗོད་པ་ཙམ་སྟེ་་་་་་
དངོས་པོ་ལ་སྤྱི་དང་ གཞི་མཐུན་པ་འདི་ནི་མི་སྲིད་དེ། རྟོག་པས་བརྟགས་པ་ཙམ་དུ་ཟད་དོ། །སྤྱི་
དང་ལྡོག་པ་ལ་སོགས་པ་དེ་དག་མི་སྲིད་ན་སྒྲ་ཆོས་ཅན་དང༌། མི་རྟག་པ་ཆོས་ཀྱི་རྣམ་ གཞག་དང་། །
འཁྱོག་སྒྱུར་བ་ཆོས་ཅན་དང་། ཤིང་ཆོས་དང༌། ཤ་པ་རྟགས་ལ་སོགས་པའི་རྣམ་པར་གཞག་པ་མི་
འཐད་དོ་ཞེ་ན། ཆོས་དང་ཆོས་ཅན་རྣམ་གཞག་དང༌། །ཐ་དད་ཐ་དད་མིན་ཅི་འདྲ། །དེ་
ཉིད་དོན་ནི་མ་བརྟགས་པར། །འཇིག་རྟེན་ཇི་ལྟར་གྲགས་དེ་ལ། །དེ་བཞིན་ཁོ་ནར་བརྟེན་
ནས་ནི། །བསྒྲུབ་བྱ་སྒྲུབ་པ་ཀུན་བཞག་པ། །དམ་པའི་དོན་ལ་འཇུག་བྱའི་ཕྱིར། །མཁས་
པ་རྣམས་ཀྱིས་བྱས་པ་ཡིན། །ཆོས་དང་ཆོས་ཅན་གྱི་རྣམ་གཞག་འདི་དག་ནི། དངོས་པོ་ཤ་པ་
དང་ཤུག་པ་ལ་སོགས་ པའི་ ཐ་དད་པ་དང་བྱས་པ་དང༌། མི་རྟག་པ་ལ་སོགས་ པའི་ཐ་དད་པ་མ་ཡིན་པ་
དང་དངོས་པོ་དེ་ཁོ་ན་ཉིད་ཀྱི་དོན་ནི་མ་བརྟགས་པར་འཇིག་རྟེན་ན་ཤིང་དང་ཤ་པ་དང་སྒྲ་དང་བྱས་པ་་་་
དང་མི་རྟག་པ་ཞེས་ཐ་མི་དད་དང༌། ཐ་དད་དུ་གྲགས་ཤིང་དེ་དག་མ་ཡིན་པ་ལས་ལོག་པ་ཙམ་ལ་
བརྟེན་ནས། སྒྲ་ཆོས་ཅན་དང་མི་རྟག་པ་ཆོས་དང་བྱས་པ་རྟ གས་སུ་བྱས་ཏེ། སྒྲ་མི་རྟག་པའི་བསྒྲུབ་
བྱ་སྒྲུབ་པ་ཀུན་གྱི་རྣམ་ པར་གཞག་པ་ནི། དམ་པའི་དོན་སྒྲ་མི་རྟག་པ་ལ་སོགས་པ་ལ་འཇུག་པར་བྱ་བའི་
ཕྱིར་མཁས་པ་རྣམས་ཀྱིས་བྱས་པ་ཡིན་གྱི། དམ་པའི་དོན་གྱི་དོན་རྣམས་ནི། །རང་གིས་འདྲེ་
དང་ཐ་དད་མེད། །དེ་ལ་ངོ་བོ་གཅིག་པ་དང་། །དུ་མ་བློ་ཡིས་བསླད་པ་ཡིན། །དེ་སྤྱི་
41



ཁྱད་པར་ཞེས་བྱ་བའི། །བྱེ་བྲག་འདི་ནི་བློ་དོན་ལ། །དེ་ཉིད་ལ་གཞན་ལས་ལྡོག་པས། ༈
ཆོས་ཀྱི་བྱེ་བྲག་རབ་ཏུ་བརྟག །དམ་པའི་དོན་གྱི་དོན་རྣམས་ནི་རང་གི་ངོ་བོས་ཤ་པ་དང་ཤུག་པ་ལ་
སོགས་པ་ཐ་དད་ག ཅིག་ཏུ་འདྲེ་བ་དང་། བྱས་པ་དང་། “མི་རྟག་པ་ལ་སོགས་པ་ཐ་དད་མེད་པ་ཐ་དད་
དུ་འབྲལ་བ་མེད་པ་དེ་ལ་ཤ་པ་དང་ཤུག་པ་ལ་སོགས་པ་ངོ་བོ་གཅིག་ཏུ་འཛིན་པ་དང༌། བྱས་པ་དང་
མི་རྟག་པ་ལ་སོགས་པ་གཅིག་ལ་དུ་མར་འཛིན་པ་ནི། བློ་ཡིས་བསླད་པ་ཁོ་ན་ཡིན་ནོ། །དེས་ན་སྤྱི་
དང་ཁྱད་པར་ཞེས་བྱ་བའི་བྱེ་བྲག་གམ་ལྡོག་ཆོས་འདི་ནི་བློས་བརྟགས་པའི་དོན་ཁོ་ན་ལའོ། །སྤྱི་དེ་ཉིད་
ལ་ནང་གསེས་གཞན་ལས་ལོག་པ་ལས་ཤིང་ཤ་པ་ཞེས་ཆོས་ཀྱི་བྱེ་བྲག་དང་། བུམ་པ་དེ་ཉིད་ལ་མ་བྱས་པ་
དང་རྟག་པ་ལ་སོགས་པ་ལས་ལྡོག་པས་བྱས་པ་ དང་མི་རྟག་པ་ལ་སོགས་པ་ཆོས་ཀྱི་དབྱེ་བ་རྣམས་རྟོག་པས་
རབ་ཏུ་བརྟགས་པའོ། ། །
བསྒྲུབ་བྱ་སྒྲུབ་པར་རྟོག་པ་ལ། །དངོས་པོ་མཐོང་བ་ཉམས་པའི་ཕྱིར། །ཁྱད་པར་སྤྱི་
དང་འདྲེས་པ་འདིར།། །རང་གི་མཚན་ཉིད་གཟུང་བྱ་མིན། ། །ཆོས་དང་ཆོས་ཅན་ལ་སོགས་
པས་བསྒྲུབ་བྱ་སྒྲུབ་པར་རྟོག་པ་ལ་ནི་དོན་རང་གི་མཚན་ཉིད་ནི་ཆོས་དང་ཆོས་ཅན་ལ་སོགས་པས་གཟུང་་་
བར་བྱ་བ་མ་ཡིན་ཏེ། བསྒྲུབ་བྱ་སྒྲུབ་པར་རྟོག་པའི་ཚེ་དང་པོར་མཐོང་བའི་དངོས་པོ་ཉམས་ཤིང་ ཞིག་
པས་སྒྲ་རྟོག་གི་ཡུལ་ལས་འདས་པའི་ཕྱིར་རོ། །འོ་ན་ཅི་ཞིག་ཆོས་དང་ཆོས་ཅན་དུ་འགྱུར་ཞེ་ན། ཁྱད་
པར་སྤྱི་དང་འདྲེས་པ་སྟེ་སྣང་བ་དང་རྣམ་ པར་བ རྟག་པ་གཅིག་ཏུ་འཛིན་པ ཉིད་ཡིན་གྱི། དེ་ནི་སྤྱི་དང་
ཁྱད་པར་གྱི། །རྣམ་སོགས་ཅིར་ཡང་གཟུང་བྱ་མིན། །ཏེ་སྤྱི་རྐྱང་པ་ནི་དགོས་པ་མེད་པའི་ཕྱིར་
དང༌། ཁྱད་པར་རང་མཚན་ཆོས་དང་ཆོས་ཅན་དུ་གཟུང་བར་མི་ནུས་པའི་ཕྱིར་རོ། །དེ་ཡང་། །
བྱེ་བྲག་ཁྱད་པར་མང་པོ་རྣམས། །དེ་གཅིག་ལ་ནི་མི་རུང་ཕྱིར། །བྱེ་བྲག་ཤ་པ་ལ་སོགས་པ་
མང་པོ་རྣམས་སྤྱི་དངོས་པོ་གཅིག་ལ་མི་རུང་བའི་ཕྱིར་དང་། ཁྱད་པར་ལྡོག་ཆོས་མང་པོ་རྣམས་རྫས་
བུམ་པ་གཅིག་ལ་མི་རུང་བའི་ཕྱིར་རོ། །དེ་ཡི་ངོ་བོ་ཀུན་ལས་ལོག །དེ་དེ་བཞིན་དུ་རྟོགས་བྱེད་
པའི། །སྒྲ་ཡོད་མ་ཡིན་རྟོག་པ་ཡང་། །སྤྱི་ཉིད་དུ་ནི་འཇུག་ཕྱིར་རོ། །རང་མཚན་དེའི་ངོ་
བོ་ནི་མ་བྱས་པ་དང་རྟག་པ་ལ་སོགས་པ་ཀུན་ལས་ལོག་པའི་བདག་ཉིད་དུ་གནས་པའང༌། བྱས་པ་དང་
མི་རྟག་པའི་ཆོས་ཀུན་དེ་ཁོ་ན་བཞིན་དུ་རྟོགས་པར་བྱེད་པའི་སྒྲ་དང་རྣམ་པར་རྟོག་པ་ནི་ཡོད་པ་མ་ཡིན་་་་
ཏེ། སྒྲ་རྟོག་ཐམས་ཅད་ཆ་ཤས་ཀྱི་ཡུལ་ཅན་ཡིན་པའི་ཕྱིར་རོ། །ཆ་ཤས་ཀྱི་ཡུལ་ཅན་མ་ཡིན་ན་ནི་
རྫས་ཉིད་བརྗོད་པར་འགྱུར་བ་ལས། སྒྲ་རྟོག་ཐམས་ཅད་ནི། ། སྤྱི་ཉིད་དུ་ནི་འཇུག་ཕྱིར་རོ། །ཞེས་
42



པ་རྣམས་ནི་བསྡུ་བའི་ཚིགས་སུ་བཅད་པ་བཅུ་དྲུག་བ ཤད་པའོ། ། ། ། ་ ་་་་
ལྔ་པ་བརྡ་སྦྱར་བའི་ཡུལ་གཏན་ལ་དབབ་པ་ལ་བརྒྱད་ལས། དང་པོ་དོན་རང་མཚན་ལ་དངོས་
སུ་བརྡ་མི་སྦྱོར་བའི་འཐད་པ་ནི། དོན་རང་མཚན་ཉིད་ལ་ཅིའི་ཕྱིར་བརྡ་མི་སྦྱོར་ཞེ་ན། སྒྲ་རྣམས་
ཀྱིས་ནི་བརྡར་བཏགས་སྟོན། །དེ་ནི་ཐ་སྙད་ཆེད་དུ་བྱས། །དེ་ཚེ་རང་གི་མཚན་ཉིད་མེད། །
དེས་ན་དེ་ལ་བརྡར་མ་ཡིན། །བུམ་པ་ལ་སོགས་པའི་སྒྲ་རྣམས་ཀྱིས་གང་ལ་བརྡ་བྱས་པ་དེའི་དོན་དེ་
རྟོགས་པར་བྱེད་པ་སྟོན་པ་ཡིན་ཞིང༌། བརྡ་དེ་ནི་ཕྱིས་བླང་དོར་གྱི་ཐ་སྙད་ཁོ་ནའི་ཆེད་དུ་བྱས་པ་ཡིན་
ལ། གལ་ཏེ་དོན་རང་གི་མཚན་ཉིད་ལ་བརྡ་སྦྱར་ན་ནི། སྐད་ཅིག་གཉིས་པ་ཕན་ཆད་དེའི་ཚེ་བརྡ་
བྱས་པའི་དོན་རང་གི་མཚན་ཉིད་འགགས་ནས་མེད་པས་ཐ་སྙད་ཀྱི་དུས་ན་བརྡ་དང་བྲལ་བའི་དོན་ཁོ་་་་་
ནར་ཟད་པས་དེ་ལ་ནི་ཐ་སྙད་བྱ་བར་མི་ནུས་པས་བརྡ་སྦྱར་བ་འབྲས་བུ་མེད་པ་ཉིད་དོ། །དེས་ན་རང་
གི་མཚན་ཉིད་དེ་ལ་བརྡ་བྱ་བ་མ་ཡིན་ནོ། །
གཉིས་པ་ཞེན་ནས་བརྡ་སྦྱོར་བའི་འཐད་པ་ནི། གལ་ཏེ་རང་མཚན་ལ་བརྡ་མི་སྦྱོར་ན་དོན་ལ་
བླང་དོར་མི་ནུས་པར་འགྱུར་རོ་ཞེ་ན། མ་ཡིན་ཏེ། སྤྱི་ལ་རང་མཚན་དུ་ཞེན་ནས་བརྡ་སྦྱོར་བའི་ཕྱིར་
སྐྱོན་མེད་དོ་ཞེས་སྟོན་པ་ནི། ཅི་ནས་སྐྱེས་བུ་དོན་བྱེད་པར། །ནུས་པ་ཤེས་ནས་དེ་བསྒྲུབ་
ཕྱིར། །འཇུག་པར་འགྱུར་ཞེས་དོན་རྣམས་ལ། །རྗོད་པར་བྱེད་པ་སྦྱོར་བར་བྱེད། །དོན་
རང་མཚན་ལ་དངོས་སུ་བརྡ་སྦྱར་བར་མི་ནུས་པ་ལྟ་ནའང༌། སྐྱེས་བུ་ནི་ཅི་ནས་ཀྱང་དོན་རང་གི་མཚན་
ཉིད་ཁོ་ན་ལ་ཞེན་ནས། བརྡ་སྦྱོར་བར་བྱེད་དེ་དོན་རང་གི་མཚན་ཉིད་དེ་ཁོ་ན་ཆུ་སྐྱོར་བ་ལ་སོགས་
པའི་དོན་བྱེད་པར་ནུས་པ་ཤེས་ནས་དོན་བྱེད་པ་དེ་སྒྲུབ་པའི་ཕྱིར་དོན་རང་གི་མཚན་ཉིད་ལ་ཞེན་ནས་་་་་
བརྡ་སྦྱོར་ཞིང་ ཐ་སྙད་ཀྱི་དུས་ནའང་སྤྱི་ལ་རང་མཚན་དུ་ཞེན་པ་ཉིད་ཀྱིས་རང་མཚན་ལ་འཇུག་པ་འགྱུར་་་
ཏེ། རང་གིས་བསྐྱེད་པ་མ་ཡིན་པ་ལའང་འཁྲུལ་ནས་བུར་ཞེན་པས་ཕ་བུའི་བྱ་བ་བྱེད་པ་བཞིན་ནོ། །
རང་འགྲེལ་ལས་ཀྱང་། འཆད་པ་བྱེད་པ་རྣམས་དེ་ལྟར་རྣམ་པར་འབྱེད་པར་བྱེད་ཀྱི། ཐ་སྙད་འདོགས་
པར་བྱེད་པ་རྣམས་ནི་དེ་ལྟ་མ་ཡིན་ཏེ། དེ་དག་ནི་རང་གི་དམིགས་པ་ཁོ་ན་དོན་བྱེད་པར་རུང་བ་ཡིན་
པར་སེམས་ཤིང་། སྣང་བ་དང་རྣམ་ པར་བརྟག་པར་བྱ་བའི་དོན་དག་གཅིག་ཏུ་བྱས་ནས་འཇུག་གོ་
ཞེས་སོ། །
གསུམ་པ་སྤྱི་རྐྱང་པ་ལ་བརྡ་སྦྱོར་བ་མི་འཐད་པ་ནི། ་ འགག་ ཞིག་ནི་སྤྱི་རྐྱང་པ་ལ་བརྡ་སྦྱོར་བར་
འདོད་པའང་མི་འཐད་དེ། དེ་ལ་རིགས་དོན་བྱེད་རུང་མིན། །རིགས་རྐྱང་པ་ནི་དོན་བྱེད་པར་
43



མི་ནུས་ཤིང་དོན་བྱེད་པ་སྒྲུབ་པ་ཡང་མ་ཡིན་ལ། དོན་གཞན་རིགས་ལ་བརྡ་སྦྱར་བས་དོན་གཞན་གསལ་
བ་ལ་འཇུག་པར་མི་འགྱུར་ཏེ། བུམ་པ་ལ་བརྡ་སྦྱར་བ་ལ་བ་ལང་མི་གོ་བ་བཞིན་ནོ། །དེ་ནི་འབྲེལ་
བ་གཏན་ནས་མེད་པ་ཡིན་ལ་འདིར་འབྲེལ་བ་ཡོད་པས་རྟོགས་སོ་ཞེ་ན། འབྲེལ་བ་ཡོད་དུ་ཆུག་ནའང་
སྤྱི་བརྗོད་པས་བྱེ་བྲག་རྟོགས་མི་འཐད་དེ། འཁོར་བ་ཆོད་ཅིག་ཅེས་པས་འཁར་བ་ཐོ གས་པའི་མི་གཅོད་
པ་བཞིན་ནོ། །
བཞི་པ་སྤྱི་དང་འབྲེལ་བའི་རང་མཚན་ལ་བརྡ་སྦྱོར་བ་མི་འཐད་པ་ནི། སྤྱི་རྐྱང་པ་ལ་བརྡ་སྦྱར་
བས་རང་མཚན་ལ་འཇུག་པར་མི་འགྱུར་ནའང་། སྤྱི་དེ་དང་ལྡན་པའི་གསལ་བ་དོན་བྱེད་ནུས་པ་ལ་
བརྡ་སྦྱར་བས་རང་མཚན་ལ་འཇུག་པར་འགྱུར་རོ་ཞེ་ན། དེ་ཡང་ནི། སྤྱི་བོར་ཏེ་གསལ་བ་དེ་ཉིད་
ལ། ཅི་ཕྱིར་དངོས་སུ་སྦྱོར་མི་བྱེད། །གལ་ཏེ་གསལ་བ་རང་མཚན་མཐའ་ཡས་པའི་ཕྱིར་བརྡ་
བྱ་བར་མི་ནུས་སོ་ཞེ་ན། སྤྱི་དང་འབྲེལ་བའི་ རང་མཚན་འདི་ལའང་མཐའ་ཡས་པའི་སྐྱོན་འདི་མཚུངས་
སོ། །གཞན་ཡང་། དེ་བྱེད་དེ་བྱེད་མ་ཡིན་ལས། །ལོག་པར་མཚུངས་ལ་ཅིས་མ་བྱས། །
ཆུ་སྐྱོར་དེ་བྱེད་པ་ལ་བརྡ་སྦྱོར་བ་ན་ཆུ་སྐྱོར་དེ་བྱེད་པ་མ་ཡིན་པ་ལས་ལོག་པར་མཚུངས་པའི་གཞན་སེལ་་་་
བ་ལ་ཅིའི་ཕྱིར་བརྡ་མ་བྱས། གལ་ཏེ་གཞན་སེལ་བ་དེ་ཡང་། དེ་དང་ལྡན་པས་ཁྱད་པར་དུ་བྱས་པ་
ཡིན་པའི་ཕྱིར་སྤྱི་དེ་དང་ལྡན་པའི་གསལ་བ་ལ་བརྗོད་པའི་གསལ་བ་ལ་སྒྲ་རང་དབང་དུ་མི་འཇུག་པ་ལ་་་་
སོགས་པ་ཉེས་པ་རྣམ་པ་གསུམ་མཚུངས་པའི་ཕྱིར་རོ་ཞེ་ན། བླ་སྟེ་རིགས་གཞན་མི་དགོས་སོ། །
སྒྲས་སེལ་ བ་ བརྗོད་པའི་སྐབས་འདིར་ཉེས་པ་དེ་དག་སྤང་སླ་སྟེ་གསལ་བ་ལས་རིགས་དོན་གཞན་མི་དགོས་
པས་སོ། །གཞན་སེལ་བ་ལས་དོན་གྲུབ་ཀྱིས་གཞན་ལས་མིན་པར་སྟོན་པ་ནི། དེ་ལས་གཞན་པ་
མོངས་སྤངས་ནས། །འཇུག་འགྱུར་ཞེས་ཀྱང་སྒྲ་བརྗོད་དེ། །དེ་ཡིས་དེ་དག་རྣམས་ལས་
འདི། །མི་གཅོད་ན་ནི་དེ་ཇི་ལྟར། །བུམ་པ་ལོང་ཤིག་ཅེས་པ་ལ་སོགས་པ་སྒྲ་སྦྱོར་བའི་དགོས་པ་
ནི། བུམ་པ་དེ་ལས་གཞན་པ་ཡོངས་སུ་སྤངས་ནས་ཆུ་སྐྱོར་གྱི་དོན་བྱེད་པ་དེ་ལ་འཇུག་པར་འགྱུར་ པའི་
ཕྱིར། སྒྲ་དེ་སྐད་བརྗོད་པ་ཡིན་ན། བུམ་པའི་སྒྲ་དེ་ཡིས་ཆུ་སྐྱོར་མིན་པ་དེ་ལས་ཆུ་སྐྱོར་མི་གཅོད་ན་
ནི་སྒྲ་དེ་ཇི་ལྟར་དོན་རྟོགས་པར་བྱེད་པ་ཡིན། གལ་ཏེ་དེ་ལ་རྣམ་གཅོད་ཡོད། །སྒྲ་རྣམས་དགོས་
པ་དེ་ཙམ་དུ། །ཟད་པ་མིན་ནམ་ཁྱེད་ལ་དེར། །སྤྱི་གཞན་གྱིས་ནི་ཅི་ཞིག་བྱ། །སྒྲ་ཡིས་
དེ་མ་ཡིན་རྣམ་པར་བཅད་ནས་དེ་གོ་བར་བྱེད་པ་ཡིན་ན་ནི། སྒྲའི་དགོས་པ་འདོད་པའི་དོན་གོ་བ་དེ་
ཙམ་དུ་ཟད་པས་ཁྱེད་ཀྱིས་བརྡ་སྦྱོར་བའི་སྐབས་དེར་སྤྱི་གཞན་གྱིས་ཅི་ཞིག་བྱ་སྟེ་དགོས་པ་མེད་དོ། །
སྒྲ
44



t
E
ལྔ་པ་གཞན་སེལ་ལ་བརྡ་སྦྱར་བའི་དགོས་པ་ནི། གསལ་བ་རྣམས་ནི་ཐ་དད་ཀྱང༌། །བྱ་བ་
དེ་དང་དེ་བྱེད་པའི། །དོན་རྣམས་མཐོང་ནས་གཞན་མཐོང་ཡང་། །དེ་ལས་གཞན་དང་
བྲལ་བ་ཡི། །ཡུན་ཅན་གྱི་ནི་སྒྲ་རྣམས་ཀྱིས། །ལྷན་ཅིག་སྦྱར་ནས་ངོ་ཤེས་བྱེད། །སྔོན་
དང་ད་ལྟར་གྱི་གསལ་བ་རྣམས་ཐ་དད་ཀྱང་། མེ་འབར་མ་ཡིན་པ་རྣམ་པར་གཅད་པའི་མེ་འབར་ཙམ་
ལ་ཤིང་གི་བརྡ་སྦྱར་བའི་ཕྱིར། མེ་འབར་བའི་བྱ་བ་དེ་དང་དེའི་བྱེད་པའི་དོན་རྣམས་མཐོང་ནས།
སྔར་མ་མཐོང་གཞན་མཐོང་ཡང་མེ་འ བར་དེ་ལས་གཞན་ དང་བྲལ་བའི་ཡུན་ཅན་རྣམས་ཀྱི་སྒྲ་རྣམས་ཀྱིས་
སྔ་ཕྱི་ལྷན་ཅིག་ཏུ་སྦྱར་ནས་ཤིང་ངོ་ཞེས་ངོ་ཤེས་པ་བྱེད་དེ་ཐམས་ཅད་ ཀྱང་མེ་འ བར་མིན་པ་ལས་ལོག་་་་་་
པར་མཚུངས་པས་སོ། །
དྲུག་པ་སྤྱི་རྐྱང་པ་ལ་བརྡ་སྦྱར་བས་དོན་མི་འཐོབ་པར་བསྟན་པ་ནི། གཞན་གྱི་ལྟར་ནའང་བློ་
དེ་ནི། །ཕྱི་ནི་འབའ་ཞིག་ཉིད་ལས་མིན། །རྟག་ཏུ་དེ་ཙམ་རྣམ་ཤེས་ན། །གསལ་བ་མི་
ཤེས་ཐལ་འགྱུར་ཕྱིར། །དེ་ཡི་ཚེ་ན་ནམ་ཡང་ནི། །དེ་ལྡན་འབྲེལ་བ་མ་བཟུང་ཕྱིར། །
དེ་དང་ལྡན་ངེས་མི་འགྱུར་བས། །དེ་ལ་ཇི་ལྟར་ཐ་སྙད་འདོགས།། །གཞན་ གྱི་ལྟར་ནའང་སྔ་
ཕྱི་གཅིག་ཏུ་ངོ་ཤེས་པའི་བློ་དེ་ནི་སྤྱི་རྐྱང་པ་འབའ་ཞིག་པ་ཉིད་ལས་མིན་ཏེ། གལ་ཏེ་ཡིན་ན་ནི་རྟག་ཏུ་
སྤྱི་དེ་ཙམ་རྣམ་པར་ཤེས་པར་འགྱུར་གྱི། དེ་ལྟ་ན་གསལ་བ་མི་ཤེས་པར་ཐལ་བར་འགྱུར་ཏེ། བརྡ་སྦྱོར་
བ་དེའི་ཚེ་ན་ནམ་ཡང་སྤྱི་དང་སྤྱི་དེ་དང་ལྡན་པ་གསལ་བའི་འབྲེལ་བ་མ་བཟུང་པའི་ཕྱིར། སྤྱི་དེ་དང་
ལྡན་པའི་གསལ་བ་ངེས་པར་མི་འགྱུར་བས་སྤྱི་རྐྱང་པ་དེ་ལ་ཇི་ལྟར་བླང་དོར་གྱི་ཐ་སྙད་འདོགས་པར་བྱེད་
པའོ། ། །
བདུན་པ་སྤྱི་དང་འབྲེལ་བའི་ གསལ་བས་ངོ་ཤེས་ཀྱི་བློ་བསྐྱེད་པར་མི་འཐད་པ་ལ་འདོད་པ་བརྗོད་པ་
ནི། གལ་ཏེ་སྤྱིའི་དངོས་པོ་གཅིག་གིས་གྲོགས་བྱེད་པའི། །གསལ་བ་རྣམས་གཅིག་ཏུ་འཛིན་
པའི་ཤེས་པའི་རྒྱུ་ཡིན་ནོ། །ཞེ་ན། དངོས་པོ་གཅིག་དེས་དེ་རྣམས་ཀྱི། །ཐ་དད་པ་ཉིད་
སེལ་ཏམ་ཅི། །གཅིག་གི་རྣམ་ཤེས་རྒྱུར་མི་འདོད། །སྤྱིའི་དངོས་པོ་གཅིག་པུ་དེས་གསལ་བ་དེ་
རྣམས་ཀྱི་ ཐ་དད་པ་ཉིད་སེལ་ཏེ་གཅིག་ཏུ་འགྱུར་རམ་ཅི། གལ་ཏེ་མི་སེལ་ན་གསལ་བ་རྣམས་ཐ་དད་པའི་
ཕྱིར་ཡང་དེ་རྣམས་ལ་ཤིང་ཞེས་གཅིག་གི་རྣམ་རྟོག་སྐྱེ་བའི་རྒྱུར་མི་འགྱུར་རོ། །གལ་ཏེ་གསལ་བ་དུ་
མའང་སྤྱི་གཅིག་ལ་བལྟོས་ནས་ཐ་དད་མིན་པའི་བློ་བསྐྱེད་དོ་ཞེ་ན། དེ་དག་རེ་རེ་མེད་པར་
ཡང་། །དེ་གཅིག་གིས་ཀྱང་བསྐྱེད་བྱ་བའི། །བློ་ལ་དེ་རྣམས་ནུས་མེད་ཕྱིར། །བློ་ཡིས་
45



:
,་
，
གIE
ས1
1:
1
.
*
༧t ，
འཛིན་པ་མེད་པ་ཡིན། ། - །ག་མལ་བ་མང་པོ་དེ་རྣམས་ནི་གཅིག་ཏུ་འཛིན་པའི་བློ་ཡིས་འཛིན་པ་མེད་
པ་ཡིན་ཏེ། གཅིག་ཏུ་འཛིན་པའི་བློ་དེ་ལ་གསལ་བ་དེ་རྣམས་ཀྱི་ནུས་པ་མཐོང་བ་མེད་པའི་ཕྱིར་རོ། །
ཅིའི་ཕྱིར་དེ་དག་གི་ནུས་པ་མ་མཐོང་ཞེ་ན་གསལ་བ་མང་པོ་དེ་དག་ལས་གང་རུང་རེ་རེ་ལོག་ཀྱང་གཅིག་་་
འཛིན་གྱི་བློ་མི་ལྡོག་པས་སོ། །དེ་ཡང་ཅི་སྟེ་ཞེ་ན། གསལ་བ་དེ་དག་ལས་ཤ་པ་ལྟ་བུ་གང་རུང་རེ་ཙམ་
མེད་དུ་ཟིན་ཀྱང་ཤུག་པ་ལ་སོགས་པ་གང་རུང་ལས་སྐྱེ་བར་དམིགས་པའི་ཕྱིར་རོ། །ཡང་ན་གསལ་བ་དེ་
དག་སོ་སོ་རྣམས་མེད་པར་ཡང་སྤྱི་དེ་གཅིག་པུ་ཉིད་ཀྱིས་ཀྱང་གཅིག་ཏུ་འཛིན་པ་བསྐྱེད་པར་བྱ་བ་ཡིན་་་་་
པའི་ཕྱིར་རོ། །ཞེས་འཆད་ནའང་སྡེ་སོགས་ཞེས་པའི་ལན་དང་སྔ་མ་འགྲིག་ཅིང་སྤྱི་རྐྱང་པས་ གཅིག་
འཛིན་གྱི་ཤེས་པ་བསྐྱེད་པའང་མེད་དེ། དེ་ལྟ་བུའི་སྤྱི་རྐྱང་པ་མི་སྲིད་ པའི་ཕྱིར་རོ། །སྤྱི་འཛིན་གྱི་བློ་
གཞན་སེལ་བ་ཉིད་སྤྱིའོ་ཞེ་ན། དེས་ནི་གཅིག་འཛིན་གྱི་བློ་བསྐྱེད་པ་མེད་དེ། སྤྱི་བློ་དང་གཅིག་འཛིན་
གཞན་མིན་པས་སོ། །སྔ་མའི་ལན་དུ་སྔོན་པོ་ལ་སོགས་པ་ཁ་དོག་ལྔ་འཛིན་པའི་རྣམ་པར་ཤེས་པ་ལ་ཁ་
དོག་སོ་སོ་རེ་རེའི་ནུས་པའང་མཐོང་སྟེ། རེ་རེ་ལ་དམིགས་ པའི་ རྣམ་པར་ཤེས་པ་སྐྱེ་ལ་ལྔ་ཚོགས་པ་ལས་
ཀྱང་ཚོགས་པ་འཛིན་པའི་རྣམ་པར་ཤེས་པ་སྐྱེ་བ་ལྟར། གསལ་བ་རྣམས་ཀྱང་རེ་རེ་དང་ཚོགས་པ་གཉིས་
ཀའི་ནུས་པ་མཐོང་བས་གཅིག་འཛིན་གྱིས་དེ་དག་མི་འཛིན་པར་ཐལ་བའི་ཉེས་པ་མེད་དོ་ཞེ་ན། སྔོ་
སོགས་མིག་གི་རྣམ་ཤེས་ལ། །ནུས་པ་སོ་སོར་མཐོང་བའི་ཕྱིར། །ཚོགས་ལའང་ནུས་གྲུབ་
གསལ་བ་ལ། །ཇི་ལྟར་ཡང་ནི་དེ་ལྟར་མིན། །མིག་གི་རྣམ་པར་ཤེས་པ་ལ་སྔོ་སོགས་ཀྱི་ནུས་པ་
སོ་སོར་མཐོང་བའི་ཕྱིར། རྡོ་སོགས་རེ་རེ་ལ་ཡང་དེ་དག་འཛིན་པའི་ཤེས་པ་བསྐྱེད་པའི་ནུས་པ་ཡོད་ལ།
ལྔ་པོ་ཚོགས་པ་ལ་ཡང་ཚོགས་པ་འཛིན་ པའི་རྣམ་པར་ཤེས་པ་བསྐྱེད་པའི་ནུས་པ་གྲུབ་མོད་ཀྱི། གསལ་བ་
རྣམས་ལ་ནི་སྤྱི་མེད་ན་གསལ་བ་ཚོགས་པ་དང་རེ་རེ་གང་ཡོད་ཀྱང་གཅིག་ཏུ་འཛིན་པ་བསྐྱེད་པ་མེད་ལ། །
སྤྱི་ཡོད་ན་ནི་གསལ་བ་གང་རུང་དང་ཚོགས་པ་མེད་ཀྱང་གཅིག་ཏུ་འཛིན་པ་བསྐྱེད་པར་བྱེད་པར་ཁྱེད་་་་་
འདོད་པས་མཚུངས་པ་མ་ཡིན་ནོ། །གལ་ཏེ་གསལ་བ་དེ་དག་གང་རུང་རེ་རེ་ལ། ལྟོས་ནས་སྤྱི་
དེས་གཅིག་འཛིན་དེ་བསྐྱེད་པར་ནུས་ཀྱི་གསལ་བ་དང་བྲལ་བའི་སྤྱི་རྐྱང་པ་འབའ་ཞིག་པས་གཅིག་་་་་་
འཛིན་བསྐྱེད་པ་མིན་ནོ། །ཞེ་ན། དེ་དག་དེ་གཅིག་ལ་ཕན་ན། །ཇི་ལྟར་བློ་གཅིག་ཉིད་ལ་
མིན། །འདི་དེ་རྣམས་ཀྱི་འབྲས་བུར་འགྱུར། །ཕན་འདོགས་གང་ཡིན་སྐྱེད་པ་ཡིན། །
གསལ་བ་མང་པོ་དེ་དག་སྤྱི་དེ་གཅིག་པུ་ལ་ཕན་ན་ཇི་ལྟར་ན་བློ་གཅིག་ཉིད་ལ་ཕན་པ་མིན། གཞན་ཡང་
སྤྱི་འདི་ནི་གསལ་བ་དེ་རྣམས་ཀྱི་འབྲས་བུར་འགྱུར་ཏེ། གསལ་བས་ཕན་བཏགས་པས་སོ། །ཕན་



བ
་་
བཏ གས་ ཀྱང་འབྲས་བུ་མི་འགྱུར་རོ་ཞེ་ན། ། གང་ན་འདོགས་པ་ཡིན་པ་དེ་ནི་བསྐྱེད་པར་བྱེད་པའི་རྒྱུ་
ཡིན་ཏེ་ས་བོན་བཞིན། གསལ་བ་ཡང་སྤྱི་ལ་ཕན་འདོགས་པར་ཁྱེད་འདོད་དོ། །དེས་ན་གང་གིས་ཕན་
བཏགས་པ་དེ་ནི་དེའི་འབྲས་བུ་ཡིན་ཏེ། མྱུ་གུ་བཞིན། སྤྱི་ཡང་གསལ་བས་ཕན་བཏ གས་པར་ཁྱེད་
འདོད་དོ། །ཞེས་པ་གཉིས་ཀའང་རང་བཞིན་གྱི་རྟགས་ཀྱི་ ཐལ་བའོ། །གསལ་བས་སྤྱི་ལ་ཕན་འདོགས་
ཀྱང་གཅིག་འཛིན་གྱི་བློ་ལ་ཕན་འདོགས་པར་མི་ནུས་ཏེ། གལ་ཏེ་ཐ་དད་མིན་པར་སྣང་བའི་བློ། །
གཅིག་འཛིན་དེ་ནི་གསལ་བ་ཐ་དད་རྣམས་ལ་སྐྱེ་བར་མི་འདོད་དོ་ཞེ་ན། །བློ་ཡི་སྣང་བ་ཐ་དད་
དེ། །དེ་དག་མཚུངས་ཞེས་འཛིན་ཕྱིར་རོ། །གཅིག་ཏུ་འཛིན་པའི་བློ་དེ་ནི། །ཐ་དད་མིན་
པར་སྣང་བའི་བློ་ཁོ་ན་མ་ཡིན་གྱི་གསལ་བ་དེ་དག་མཚུངས་ཤེས་འཛིན་པའི་ཕྱིར། དེས་ན་བློའི་སྣང་བ་
ཐ་དད་པ་ཉིད་དུའང་འགྱུར་ཏེ། དབྱིག་པ་དང་རིལ་བ་ཐ་དད་པ་དག་ཀྱང་། བྲམ་ཟེའི་རྫས་སུ་གཅིག་
པར་འཛིན་པ་བཞིན་ནོ། །
དེའི་ལན་དུ། གལ་ཏེ་དེ་དག་ཆུ་སྐྱོར་བ་ལ་སོགས་པར་མཚུངས་པ་ཁོ་ན་ཡིན་ན་ནི། ཇི་ལྟར་
ཐ་དད་དུ་བློས་གཟུང་བར་བྱ་སྟེ། ཐ་དད་དུ་འཛིན་པ་ཉིད་མིན་པར་འ གྱུར་རོ་ཞེ་ན། འབྲས་བུ་
གཅིག་འདྲ་ཞེས་ཏེ། གསལ་བ་རྣམས་ཐ་དད་ཀྱང་འབྲས་བུ་ཆུ་སྐྱོར་བ་ལ་སོགས་པར་ཐམས་ཅད་གཅིག་
པ་ཉིད་ཀྱིས་ཐ་དད་པ་ལའང་གཅིག་ཏུ་འཛིན་པ་ལ་འགལ་བ་ཅུང་ཟད་ཀྱང་མེད་དེ། འཁྲུལ་བས་ ཐ་དད་
པ་ཉིད་གཅིག་ཏུ་བསྲེ་བར་བྱེད་པའི་ཕྱིར་རྣམ་ པར་རྟོག་པའི་འཇུག་པ་ནི་གང་གིས་ཀྱང་དགག་ཏུ་མེད་པ་་་་
ཁོ་ནའོ། །དེའི་ལན་དུ་གསེར་བུམ་ལ་སོགས་པ་དེ་དག་གི་འབྲས་བློ་དེ་ཡང་ཐ་དད་པ་ཉིད་དུ་འ གྱུར་
ཏེ། གསེར་བུམ་གྱི་ཆུ་སྐྱོར་བ་དང་མིག་ཤེས་སྐྱེད་པ་ཡང་གཞན་ཡིན་ལ་རྫ་བུམ་གྱི་ཆུ་སྐྱོར་བ་དང་མིག་
ཤེས་སྐྱེད་པ་ཡང་གཞན་ནོ། །ཞེ་ན། གཅིག་ཏུ་རྟོགས་རྒྱུའི་ཕྱིར། །བློ་ནི་ཐ་དད་མེད་པ་
ཡིན། །བློ་གཅིག་རྒྱུ་ཡི་དངོས་པོ་ཡིས། །གསལ་བ་རྣམས་ཀྱང་ཐ་མི་དད། །དོན་ལ་གསལ་
བ་དེ་དག་གི་འབྲས་བློ་མིག་ཤེས་ཐ་དད་པར་གྱུར་ཀྱང་ཐ་དད་པ་དེ་དག་ཉིད་གཅིག་ཏུ་རྟོགས་པའི་རྒྱུ་བྱེད་
པའི་ཕྱིར། དེ་གོམས་པའི་བློ་ནི་ཐ་དད་མེད་པ་ལྟ་བུར་སྣང་བ་ཡིན་ལ། བློ་གཅིག་གི་རྒྱུའི་དངོས་པོར་
གྱུར་པའི་ཕྱིར་གསལ་བ་རྣམས་ཀྱང་བུམ་ཙམ་ལ་སོགས་པ་ལས་ཐ་མི་དད་པ་ལྟ་བུར་འཛིན་པར་བྱེད་་་་་་་
དོ། །
བརྒྱད་པ་གཞན་སེལ་ལ་བརྡ་སྦྱར་བས་དོན་ལ་མི་སླུ་བའི་ཚུལ་ནི། དེ་ཡང་དེ་འབྲས་ཅན་མིན་
བྲལ། །དེ་ལས་གཞན་པའི་རྗེས་འགྲོ་བའི། །དངོས་མ་མཐོང་ཕྱིར་བཀག་ཕྱིར་ཡང་། །
47
，



བརྡ་ནི་དེ་རིག་དོན་ཅན་ཡིན། །གཅིག་ཏུ་འཛིན་པ་དེ་ཡང་ཆུ་སྐྱོར་བ་དེའི་འབྲས་བུ་ཅན་མིན་པ་
ལས་ལོག་པའི་གཞན་སེལ་བ་ཁོ་ན་ཡིན་གྱི། དེ་ལས་གཞན་པའི་རྗེས་སུ་འགྲོ་བའི་སྤྱི་དངོས་པོ་བ་ཡོད་པ་
མ་ཡིན་ཏེ། ཡོད་ན་སྣང་དུ་རུང་བ་ལས་མ་དམིགས་པའི་ཕྱིར་དང༌། སྤྱི་དེ་ལྟ་བུ་རི གས་པས་བཀག་པའི་
སྤྱིར་བུམ་པ་ལ་སོགས་པའི་བརྡའི་སྒྲ་རྟོག་ནི་དེ་མ་ཡིན་པ་ལ་དེ་ཁོ་ནར་རིག་པར་བྱེད་པའི་དོན་ཅན་ཡིན་་་་
ནོ། །སྤྱི་དེ་ཇི་ལྟ་བུ་ཞིག་ཅེ་ན། དེ་བྱེད་མིན་ལ་དེ་བྱེད་དང༌། ་།འདྲ་བའི་ངོ་བོར་སྣང་བ་
ཅན། །དངོས་པོ་ཐ་དད་དངོས་ཙམ་གྱི། ། །ས་བོན་ཅན་དོན་མེད་པའི་བློ། །སྐྱེད་པར་
བྱེད་པའང༌། གཞན་སེལ་ལས་ གཅིག་ཏུ་བརྟགས་པའི་བློ་དེ་ནི་ཆུ་སྐྱོར་བ་ལ་སོགས་པའི་དོན་བྱེད་པ་མ་
ཡིན་ཡང་། བློ་དེ་ཉིད་དོན་དུ་ཞེན་པའི་དབང་གིས་དོན་བྱེད་པ་དེ་དང་འདྲ་བའི་ངོ་བོར་སྣང་བ་ཅན། །
གསལ་བ་དང་དངོས་པོ་ཐ་དད་ཀྱི་དངོས་པོ་ཙམ་ལས་སྐྱེས་པའི་ཕྱིར་དངོས་པོའི་ས་བོན་ཅན་ཏེ་འབྲས་་་་་༌་
བུའོ། །དེ་ནི་དོན་མེད་པའི་བློ་སྐྱེད་པར་བྱེད་པ་སྟེ། དངོས་པོ་ཐ་དད་པ་དེ་རྣམས་ཀྱིས་ཐ་མི་དད་པའི་
བློ་སྐྱེད་པར་བྱེད་ནའང་། ཐ་མི་དད་པ་ཉིད་དོན་ལ་མེད་པའི་ཕྱིར་དོན་མེད་པའི་བློ་སྐྱེད་པར་བྱེད་
པའོ། །འོ་ན་སྤྱི་དེའི་ངོ་བོ་ཇི་ལྟ་བུ་ཞིག་ཅེ་ན། དེ་མི་བྱེད།་།མོངས་སྤངས་ཡན་ལག་ངོ་བོའི་
ཕྱིར། །ཆུ་སྐྱོར་བ་ལ་སོགས་པའི་དོན་མི་བྱེད་པ་ཡོངས་སུ་སྤངས་པའི་ཡན་ལག་གཞན་སེལ་བའི་ངོ་བོ་
ཡིན་ པའི་ཕྱིར་རོ། །དེ་ལྟ་བུའི་སེལ་བ་དེ་ནི་བློས་བརྟགས་པ་ཡིན་ པའི་ཕྱིར་དོན་ལ་འཇུག་པར་མི་འགྱུར་
རོ་ཞེ་ན། དངོས་པོ་ཐ་དད་རྟེན་ཅན་ཕྱིར། །དོན་ལ་མི་སླུ་ཡོད་པར་འདོད། །འབྲས་བུ་
གཅིག་པས་གཅིག་ཏུ་འཛིན་པ་དེ་ཉིད་ཀྱང་དོན་དངོས་པོ་ཐ་དད་པ་ལ་རྟེན་པ་ཅན་ཡིན་པའི་ཕྱིར་དོན་ལ་
མི་སླུ་བ་ཡོད་པར་འདོད་དེ། སླར་ཡང་འཆད་པར་འགྱུར་རོ། །དེའི་ཕྱིར་གཞན་སེལ་བའི་ཡུལ་
ཅན་དེ། །ནི་དོན་དེ་བྱེད་པ་ལ་བརྒྱུད་ནས་བརྟེན་པའི་ངོ་བོ་ཡིན་པའི་ཕྱིར་དོན་ལ་མི་སླུ་བ་ཉིད་
དོ། །
དྲུག་པ་དེ་དག་ལ་བརྩད་པ་སྤང་བ་ལ་བཞི་སྟེ། གཞན་སེལ་བརྗོད་པ་ལ་བརྩད་པ་སྤང་བ་དང་།
སྤྱི་དངོས་པོ་མི་བརྗོད་པ་ལ་བརྩད་པ་སྤང་བའོ། །
དང་པོ་ལ་གསུམ་སྟེ། ཕན་ཚུན་བརྟེན་པའི་སྐྱོན་སྤང་བ་དང་། སྒྲ་ལས་གཞན་སེལ་གྱིས་མ་ཁྱབ་
པ་སྤང་བ་དང༌། དགག་སྒྲུབ་དོན་གཉིས་པར་ཐལ་བ་སྤང་བའོ། །དང་པོ་ལ་གཉིས་ལས། རྩོད་བ་
ནི། རྒྱལ་དཔོག་པ་དག་གིས། གཞན་སེལ་བ་ལ་བརྗོད་པ།་ ཤིང་མ་ཡིན་ལས་ལོག་པ་ཡི། །
ཤིང་གི་དོན་འཛིན་ཅིང་ཤིང་ལས་ལོག་པས་ཤིང་མ་ཡིན་གྱི་དོན་འཛིན་ན། ཤིང་དང་ཤིང་མིན་གཉིས་
48



II
པོ་དག །ཕན་ཚུན་རྟེན་པས་གཅིག་འཛིན་པ། །མེད་ན་གཉིས་ཀ་མི་འཛིན་འགྱུར། །དེ་ཡི་
ཕྱིར་ན་གཞན་སེལ་ལ་བརྡར་བཏགས་པ། །མི་སྲིད་དོ་ཞེས་ཁ་ཅིག་སྨྲ། །བར་བྱེད་དོ། །
གཉིས་པ་ལན་ལ་གཉིས་ལས། རང་ལ་མཚུངས་པའི་ལན་ནི། རྒྱལ་དཔོག་པ། དེ་དག་གི་ནི་
བརྡར་འདོགས་ལ། །ཤིང་མིན་རྣམ་པར་གཅོད་དམ་མིན། །གལ་ཏེ་ཤིང་མིན་རྣམ་པར་གཅོད་དོ་
ཞེ་ན། ཤིང་གི་དོན་འཛིན་པ་མེད་ན་ཤིང་མིན་དེ་ཇི་ལྟར་ཤེས། །ཤིང་གི་བརྡ་ལས་ཤིང་མིན་དེ་
དག་མི་སེལ་ན། །ཤིང་བླང་དོར་གྱི་ཐ་སྙད་འདོགས་པར་བྱེད་པ་རྣམས། །ཤིང་མིན་དེ་ཡོངས་
སུ་སྤངས་ནས་ཤིང་ལ་འཇུག་པར། །མི་འགྱུར་ཏེ། བརྡའི་དུས་ན་ཤིང་གི་ཁྱད་པར་ཤ་པ་མ་
སྤངས་པར་བརྡ་སྦྱར་བས་ཐ་སྙད་ཀྱི་དུས་ན་ཤ་པ་ལའང་འཇུག་པར་འགྱུར་བ་བཞིན་དུ་སྐབས་འགར་་་་་
ཤིང་མིན་རྡོ་བ་ལ་སོགས་པ་ལ་ཡང་འཇུག་པར་འགྱུར་རོ། །དེའི་ལན་དུ། གལ་ཏེ་ཤིང་མིན་གཞན་
བཀག་ནས་ཤིང་མི་སྒྲུབ་པར། མདུན་ན་གནས་པའི་ཡལ་ག་ཅན་གཅིག་གཅིག་རབ་བསྟན་
ནས། །འདི་ཤིང་ཡིན་ནོ་ཞེས་བརྡར་བྱེད་ལ། །ཐ་སྙད་འདོགས་པའི་ཚེ་ན་ཡང་། །ཡལ་
ག་དང་ལྡན་པ་དེ་ཉིད་རྟོགས་པར་འགྱུར་བ་ལས་དེའི་ཕྱིར། །ཕན་ཚུན་རྟེན་པའི་ཉེས་པ་འདི་ནི་
མེད་དོ་སྙམ་ན། དེ་ལྟ་ཡིན་དུ་ཚུད་མོད་མདུན་ན་གནས་པ་ལ་བརྡ་འདོགས་པའི་ཚེ་ཡལ་ག་ཅན་འདི་
ཡང་ཤིང་ཡིན་ཞེས་ཡལ་ག་དང་མི་ལྡན་པ་རྣམ་པར་མ་བཅད་པར་བརྡ་སྦྱོར་རམ། འོན་ཏེ་ཡལ་ག་ཅན་
འདི་ཁོ་ན། །ཤིང་ཡིན་ཞེས་ཡལ་ག་དང་མི་ལྡན་པ་རྣམ་པར་བཅད་ནས་བརྡ་སྦྱོར། དང་པོ་ལྟར་ན་
ཤིང་ལོང་ཤིག་ཅེས་བརྗོད་པ་ན་ཡལ་ག་ཅན་ཁོ་ན་ལ་འཇུག་པར་མི་འགྱུར་བས་རྡོ་བ་ལ་སོགས་པ་ཡང་་་་་་
འཇུག་པ་སྲིད་པར་འགྱུར་ཏེ། བརྡ་འདོགས་པ་ན་དེ་དག་རྣམ་པར་མ་བཅད་པའི་ཕྱིར་ཤིང་གྱི་ཁྱད་པར་
བཞིན་ནོ། །ཞེས་པའི་ཐལ་བ་སྔ་མ་ལྡོག་པ་མེད་ལ། གཉིས་པ་ལྟར་ནའང་ཁྱེད་ལའང་ཕན་ཚུན་
རྟེན་པར་ཐལ་བ་ལྡོག་པ་མེད་པས། གཞན་སེལ་བ་ལས་གཞན་གྱིས་ནི་དོན་གྲུབ་པ་མེད་དོ། །
གཉིས་པ་དངོས་པོ་བའི་ལན་ནི། གཅིག་རྟོགས་ཞེས་བྱའི་ཤེས་པ་ནི། །གཅིག་ལ་གནས་
པའི་རྟོགས་པ་པོས། །དེ་དང་དེ་མིན་རྒྱུ་དོན་རྣམས། །བདག་ཉིད་རྣམ་པར་འབྱེད་པར་
བྱེད། །བློ་དེ་ལ་ནི་ཡོད་པའི་དངོས། །བློ་རྒྱུ་ཉིད་དུ་སྣང་བ་དང་། །རྒྱུ་མིན་ངོ་བོ་བྲལ་
བ་དང་། །ངོ་བོ་གཅིག་འདྲར་བདག་ཉིད་ཀྱིས། །ཐ་དད་པར་ནི་ཤེས་འགྱུར་བས། །ཐ་
དད་པ་ལ་སྐད་སྦྱོར་ཏེ། །དེ་ལས་དེ་རྟོགས་འགྱུར་བའི་ཤ་པ་དང་ཤུག་པ་ལ་སོགས་པ་གཅིག་ཏུ་
ཉོ གས་པ་ཞེས་བྱ་བ་གཅིག་འཛིན་གྱི་ཤེས་པ་ནི། གཅིག་ལ་གནས་པའི་རྟོགས་པ་པོ་ནི། གཅིག་ཏུ་འཛིན་



་་།
་་
་
པ་རྟོག་པའི་བློ་སྟེ། དེ་ཡིས་ཤིང་དེར་གདགས་ པའི་རྒྱུ་ཡལ་ག་དང་ལྡན་པ་དང༌། ཤིང་དེ་མིན་པར་
གདོ གས་ པའི་རྒྱུ་ཡལ་ག་དང་མི་ལྡན་པ་སྟེ། དོན་རྣམས་རྟོགས་པའི་བློའི་བདག་ཉིད་ཀྱིས་རྣམ་པར་འབྱེད་
པར་བྱེད་ལ། དེའི་ཚེ་ཡལ་ག་དང་ལྡན་པ་རྣམས་རྟོག་པའི་བློས་རིགས་མཐུན་གཅིག་ཏུ་ཞེན་པས་ཤིང་
ཞེས་གད གས་པའི་རྒྱུ་ཉིད་དུ་སྣང་བ་དང་། ཤིང་དུ་གདགས་པའི་རྒྱུ་མ་ཡིན་ པའི་ངོ་བོ་ཡལ་ག་མི་ལྡན་པ་
ལས་ལོག་པ་དང༌། གསལ་བ་ཐམས་ཅད་ཡལ་ག་དང་ལྡན་པས་ངོ་བོ་གཅིག་ལྟ་བུར་ཤེས་པར་འགྱུར་
་བས། ཡལ་ག་དང་མི་ལྡན་པ་ལས་ཐ་དད་པའི་སེལ་བ་ལ་ཤིང་ཞེས་སྐད་སྦྱོར་ཏེ། དེས་ན་ཤིང་ཞེས་པས་
ཤིང་མ་ཡིན་ལས་ལོག་པའི་ཤིང་གི་དངོས་པོ་རྟོ གས་པར་འགྱུར་ཏེ། དེ་ལྟ་བུའི་བློ་དེ་ནི་ངོ་བོ་ཉིད་ཀྱིས་་
འཁྲུལ་བས་བློ་དང་དོན་དངོས་པོ་གཅིག་ལྟ་བུར་རྟོགས་ཤིང༌། ཐ་དད་དུ་འབྱེད་པ་མེད་པས་དོན་
ལ་འཇུག་པར་འགྱུར་བའོ། །དེས་ན། བློ་དོན་འགའ་ལས་རྣམ་བཟློག་ནས། །དོན་འགའ་
ཞིག་ལ་འཇུག་བྱའི་ཕྱིར། །སྒྲ་ནི་རབ་ཏུ་སྦྱོར་བྱེད་དེ། །དེ་དོན་ངེས་པར་གཟུང་ཕྱིར་
རོ། །གཞན་དུ་སྦྱོར་བ་དོན་མེད་འགྱུར། །ཤིང་ཞེས་པ་ལ་སོགས་པ་སྒྲ་སྦྱོར་བ་ནི། དོན་ཡལ་ག་
དང་མི་ལྡན་པ་རྣམས་ལས་བཟློག་ནས། ཡལ་ག་དང་ལྡན་པ་ཁོ་ན་ལ་འཇུག་པའི་ཕྱིར་སྒྲ་རབ་ཏུ་སྦྱོར་བར་
བྱེད་དེ། ཡལ་ག་དང་ ལྡན་ པའི་དོན་དེ་ཁོ་ན་ངེས་པར་གཟུང་བའི་ཕྱིར་རོ། །དེ་ལྟ་མིན་ན་ཤིང་ལོང་
ཤིག་ཅེས་སྒྲ་སྦྱོར་བ་དོན་མེད་དུ་འགྱུར་རོ། །
གཉིས་པ་སྒྲ་ལ་གཞན་སེལ་གྱིས་མ་ཁྱབ་པ་སྤང་བ་ནི། གང་རྣམ་པར་བཅད་པ་ཡོད་པ་བུམ་པ་ལ་
སོགས་པའི་སྒྲ་ལ་གཞན་སེལ་བ་འཐད་ནའང་། ཤེས་བྱ་ལ་སོགས་པ་གཅད་བྱ་མེད་པ་ལ་གཞན་སེལ་མི་
རུང་བས་སྒྲ་རྟོག་ལ་གཞན་སེལ་བས་ཁྱབ་བོ་ཞེ་ན། སྒྲ་ཐ མས་ཅད་གཞན་སེལ་བརྗོད་པ་དེས་ན། ཤེས་
བྱ་ལ་སོགས་ཚིག །ཐ་སྙད་དུ་ནི་འཇོག་རྣམས་ལ། །རྣམ་པར་གཅོད་པ་འགའ་ཞིག་
ཡོད། །གཞན་སེལ་བ་ནི། བློ་རྣམ་པར་རྟོག་པའི་བྱེད་པ་ཁོ་ན་ཡིན་ལ། རྟོག་པའི་ངོར་ཤེས་བྱ་མ་
ཡིན་པ་ལ་སོགས་པ་ཡང་བརྟག་ཏུ་རུང་བའི་ཕྱིར་དེ་རྣམ་པར་བཅད་པའི་གཞལ་སེལ་བ་ལ་སྐྱོན་མེད་དོ། །
གལ་ཏེ་ཤེས་བྱ་མ་ཡིན་པ་བློས་བརྟག་ཏུ་མི་རུང་ན་ནི་དེ་ལྟར་བརྗོད་པའི་སྒྲ་ཡང་རྒྱུན་ཆད་པར་འགྱུར་ཏེ་་་་
སྒྲ་དོན་མེད་པས་སོ། །
གསུམ་པ་དགག་སྒྲུབ་དོན་གཉིས་པར་ཐལ་བ་སྤང་བ་ནི། སྒྲ་ཐམས་ཅད་དེ་མ་ཡིན་ པ་རྣམ་པར་
བཅད་ནས་བརྗོད་ན། ཤིང་ཞེས་བརྗོད་པ་ཉིད་ཀྱིས་ཤིང་བསྒྲུབས་པའི་དོན་དང་། ཤིང་མིན་བསལ་
བའི་དོན་གཉིས་དང་ལྡན་པར་འགྱུར་རོ་ཞེ་ན། གང་ཞིག་གང་ལས་ཐ་དད་པ། །དེ་རྣམས་
50



བཟློག་ནས་དེ་དག་ལས། །ཐ་དད་ཁྱད་པར་མཚུངས་པའི་རྒྱུ། །རྣམ་པར་སྣང་བ་ཅན་ལ་་
འགོད། །ཤིང་ཞེས་པའི་སྒྲ་ནི། ཡལ་ག་ཅན་གང་ཞིག་ཡལ་ག་དང་མི་ལྡན་པ་གང་ལས་ཐ་དད་པ་དེ་
རྣམས་བསལ་ནས། ཡལ་ག་ཅན་དེ་དག་ལས་ཤ་པ་དང་ ཤུག་པ་ལ་སོགས་པ་ཐ་དད་པའི་ཁྱད་པར་རྣམས་
གཅིག་ཏུ་མཚུངས་པའི་ཡལ་ག་དང་ལྡན་པ་དང་། མེ་འ བར་གྱི་རྣམ་པར་སྣང་བ་ཅན་ལ་བརྡ་འགོད་པར་
བྱེད་ལ། དེ་ཉིད་གཞན་ལས་ལྡོག་པ་ཡིས། །དངོས་པོ་དེ་ཡི་ཆ་འགའ་ཞིག །རྟོགས་འགྱུར་
ཞེས་པས་རབ་ཏུ་བཤད། །འདི་ལའང་ཇོ་བོ་ཅུང་ཟད་མེད། །ཤིང་དེ་ཉིད་ཀྱི་ནང་གསེས་
གཞན་ལས་ལྡོག་པ་ཡིས། ཤིང་གི་དངོས་པོ་དེའི་ཆ་ཤ་པ་ལ་སོགས་པ་འགའ་ཞིག་རྟོགས་པར་འགྱུར་རོ་
ཞེས་བྱ་བ་དང་། སྒྲས་ནི་དོན་གཞན་ལས་ལྡོག་པས་ཁྱད་པར་དུ་བྱས་པའི་དངོས་པོ་དག་ཁོ་ན་བརྗོད་དོ་
ཞེས་བྱ་བ་ལ་སོགས་པ་སྟོན་ཏོ་ཞེས་སོ། །དེ་ལྟར་གཞན་སེལ་བའི་ཤིང་བསྒྲུ བས་པ་འདི་ལའང་ཤིན་མིང་
བསལ་བའི་ངོ་བོ་ལོག་པ་ནི་ཅུང་ཟད་མེད་དེ། ཤིང་བསྒྲུབས་པ་གང་ཡིན་པ་དེ་ཉིད་ཤིང་མིན་བསལ་བ་
ཡིན་ལ། ཤིང་མིན་བསལ་བ་གང་ཡིན་པ་དེ་ཉིད་ཤིང་བསྒྲུབས་པ་ཡིན་ནོ། །དེ་ཉིད་ཀྱི་ཕྱིར། སྒྲ་
རྣམས་ལས་དེ་རྟོགས་ཉིད་ཀྱིས། །གཞན་བཟློག་རྟོགས་འགྱུར་དེ་ལ་ནི། །འགའ་ཡིས་ཁྱད་
པར་དུ་བྱས་པ། །རྟོགས་པར་འགྱུར་བ་གཞན་འགའ་མེད། །ཤིང་ཞེས་པའི་སྒྲ་རྣམས་ལས་
ཡལ་ག་ལྡན་པ་དེ་རྟོགས་པ་ཉིད་ཀྱིས་ཡལ་ག་དང་ མི་ལྡན་པ་ལས་བཟློག་པ་ཡང་རྟོ གས་པར་འགྱུར་བས།
ཤིང་རྟོགས་པ་དེ་ལ་ནི་ཤིང་མ་ཡིན་པ་རྣམ་པར་བཅད་པས་ཁྱད་པར་དུ་བྱས་ནས་རྟོགས་སོ་ཞེས་བརྗོད་་་་
ཀྱང༌། ཤིང་བསྒྲུབས་པ་ལ་ཤིང་མིན་རྣམ་པར་བཅད་པའི་ཁྱད་པར་ཐ་དད་པ་རྒན་པོ་མཁར་བ་ཐོགས་པ་
ལྟར་ཁྱད་པར་དང་ཁྱད་པར་ཅན་ཐ་དད་པ་འགའ་ཡིས་ཀྱང་ཁྱད་པར་དུ་བྱས་ནས་རྟོགས་པར་འགྱུར་་་་
གཞན་པ་འགའ་མེད་དེ། ཤིང་བསྒྲུབས་པ་དེ་ཉིད་ཤིང་མིན་རྣམ་པར་བཅད་པས་ཁྱད་པར་དུ་བྱས་པ་
ཡིན་ནོ། །དེ་ཉིད་་ཀྱི་ཕྱིར། སྒྲ་གཉིས་བྱེད་པའང་མ་ཡིན་ཏེ། །ཕན་ཚུན་ཡོད་པ་མིན་ཕྱིར་
འདི། །དངོས་མེད་དངོས་པོ་ལྡན་ཉིད་དུ། །མཐོང་བ་བློ་ཡིས་བསླད་པ་ཡིན། །ཤིང༌
ཞེས་པའི་སྒྲ་ནི་ཤིང་སྒྲུབ་པ་དང་ཤིང་མིན་སེལ་བའི་བྱ་བ་འབྲས་བུ་གཉིས་བྱེད་པའང་མ་ཡིན་ཏེ། ཤིང་
ལ་ཤིང་མིན་དང་། ཤིང་མིན་ལ་ཤིང་ཕན་ཚུན་ཡོད་པ་མིན་པའི་ཕྱིར་རོ། །ཡང་ན་ཤིང་བསྒྲུབས་པ་ལ་
ཤིང་མིན་བསལ་བ་དོན་གཞན་དུ་འཁར་བ་ལྟར་ཡོད་པ་མིན་ལ་ཤིང་མིན་བསལ་བ་ལ་ཤིང་འཁར་བ་ལྟར་་་
དོན་གཞན་དུ་ཡོད་པ་མིན་པའི་ཕྱིར། གཞན་སེལ་བ་འདི་ནི་དོན་གྱི་སྟེང་ན་དངོས་པོར་མེད་ནའང་།
སྣང་བ་དང་རྣམ་པར་བརྟག་པར་བྱ་བ་གཅིག་ཏུ་འཛིན་ པའི་བློས་དངོས་པོ་དང་ལྡན་པ་ཉིད་དུ་མཐོང་བ་་་
51



ནི་བློ་རྣམ་པར་རྟོག་པ་བསླད་པ་ཁོ་ན་ཡིན་ནོ། ་།དེ་ཉིད་ཀྱི་ཕྱིར་ལྡོག་པ་འདི་དོན་དམ་དུ་གྲུབ་པ་
མིན་ནོ། །གཞན་དུ་ཤིང་མིན་གྱི་དངོས་པོ་ལས་ལོག་པ་དེ། ཤིང་གི་དངོས་པོ་ལས་ལོག་པར་མི་
འགྱུར་གྱི། ཤིང་འདི་ཤིང་མིན་འདི་ལས་ཐ་དད་ཅེས་བརྗོད་པ་ཙམ་གྱི་ཕྱིར་རོ། །དེ་ལྟར་མ་
ཡིན་པར་ཤིང་མིན་ལས་ལོག་པ་དེ་དངོས་པོར་གྲུབ་ན། དེ་ཤ་པ་དང་གཅིག་ན་ ཤུག་པ་ལ་སོགས་པ་ཤིང་
མ་ཡིན་པར་འགྱུར་ལ་ཤ་པ་དང་ ཐ་དད་ན་ཤ་པ་ཤིང་མིན་པར་འགྱུར་རོ། །དེས་ན་ཤིང་དང་ཤིང་མིན་
བློ་ངོར་འདྲེས་པའི་དོན་གཅིག་གཅོད་པ་ན། །ཤིང་ཞེས་པའི་སྒྲའམ་རྟགས་ནི་གཅིག་པུ་ཡིས། །
ཤིང་མིན་གཅོད་པའི་བྱ་བ་བྱེད་ཀྱི་དེ་ལ་ཤིང་མིན་བཅད་པའི། །དངོས་པོའི་བརྗོད་བྱར་གྱུར་པ་་
ཅིའང་གྲུབ་པ་མེད། །པ་ཉིད་དོ། །འདི་དག་ནི་མཛོད་ལས་གཞན་དུ་བཤད་མོད་འདི་ནི་རང་འགྲེལ་
ལས་ཁོ་བོས་ལེགས་པར་བརྟ གས་པ་ཡིན་ནོ། །
གཉིས་པ་སྤྱི་དངོས་པོ་མི་བརྗོད་པ་ལ་བརྩད་པ་སྤང་བ་ལ་གསུམ་ལས། དང་པོ་བློ་ངོར་སྤྱི་ཡོད་པས་
བྱེ་བྲག་དང་ གཞི་མཐུན་འཐད་པ་བསྟན་པ་ནི། ཤིང་ཙམ་ལ་སོགས་པའི་སྤྱི་མེད་ན་ཤིང་ཡང་ཡིན་ལ་ཤ་
པ་ཡང་ཡིན་ པའི་ཤིང་ཤ་པ་ཞེས་པའི་གཞི་མཐུན་མི་འཐད་པར་འགྱུར་རོ་ཞེ་ན། དོན་ལ་སྤྱི་མེད་པས་དོན་
ལ་གཞི་མཐུན་མི་འཐད་མོད། གཞན་སེལ་བའི་སྤྱི་ཡོད་པས་བློ་ངོར་གཞི་མཐུན་ཡང་འཐད་པར་འགྱུར་
རོ་ཞེས་སྟོན་པ་ཤིང་ཞེས་གང་གིས་རྗོད་པར་བྱེད་པ་ལས། །ཤ་པ་ལ་སོགས་པ་གསལ་བ། མ་ལུས་
པ་ནི་རྟོགས་འགྱུར་བ། །དངོས་པོ་ཤ་པ་ལ་སོགས་པ་ཐམས་ཅད་ཀྱང་མེ་འབར་བའི་དོན་བྱེད་
ནུས་པར་གཅིག་པ་ཉིད་ཀྱིས་ཡིན་པའོ། །དེས་ན་ཤིང་དེ་ཡང་མ་བྱས་པ་ལས་ལོག་པ་དང༌། རྟག་
པ་ལས་ལོག་པ་ལ་སོགས་པ་འབྲས་བུ་དུ་མའི་བདག་ཉིད་དུ་བློ་ངོར་གནས་ཀྱང་རྟེན་ཤིང་དུ་ངོ་བོ་་་་་་་
གཅིག་པས་ཤིང་དང་མི་རྟག་པ་ལ་སོགས་པ་གཞི་མཐུན་པ་ཉིད་དུའང་འགྱུར་བའོ། །
དེ་དག་གཞི་མཐུན་དུ་འགྱུར་བའི་ཚུལ་ཡང་། རྣམ་གཅོད་གཅིག་གཅིག་སྟོན་པ་ན། །གང་
ཚེ་གཞན་མི་སྤོང་བར་གནས། །དེས་ནི་དེ་ཁྱབ་གཅིག་ཏུའང་སྣང་། །དེ་ཚེ་བློ་ཡི་ངོར་
བྱས་ནས། །གཞི་མཐུན་པ་ནི་ཉིད་དུ་འགྱུར། །ཏེ། སྒྲ་ཐམས་ཅད་རྣམ་གཅོད་གཅིག་གཅིག་
ཁོ་ན་སྟོན་པར་བྱེད་དེ། སྒྲ་ཐམས་ཅད་ཆ་ཤས་ཀྱི་ཡུལ་ཅན་ཡིན་པའི་ཕྱིར་རོ། །གལ་ཏེ་སྒྲ་ཡིས་མ་བྱས་་
པ་ལ་སོགས་པ་གཞན་ཡང་རྣམ་པར་གཅོད་ན་རིལ་པོའི་ཡུལ་ཅན་དུ་འགྱུར་རོ། །དེ་སྐད་དུ་ཡང་། དེ་
ཡི་ངོ་བོ་ཀུན་ལས་ལོག །དེ་དེ་བཞིན་དུ་རྟོ གས་བྱེད་པའི། །སྒྲ་ཡོད་མ་ཡིན་རྟོག་པ་ཡང་། །སྤྱི་ཉིད་
དུ་ནི་འཇུག་ཕྱིར་རོ།	།ཞེས་བཤད་ཟིན་ཏོ། །དེས་ན་ཤིང་ཞེས་པའི་སྒྲ་ནི་ཤིང་ཡིན་རྣམ་པར་གཅོད་



པའི་རྣམ་གཅོད་གཅིག་པ་ཅན་ཡིན་ནའང༌། ཤིང་གི་སྒྲ་དེ་ཤིང་གི་བྱེ་བྲག་ཤ་པ་མི་སྤོང་བར་གནས་པས།
ཤིང་དེ་ཤ་པ་ཞེས་པའི་སྒྲ་དང་འབྲེལ་བ་ན་ཤིང་དེས་ནི་ཤ་པ་དེ་ལ་ཁྱབ་ཅིང་དེའི་ཚེ་ཤིང་དང་ཤ་པ་གཉིས་་
གཅིག་ཉིད་དུའང་བློའི་ངོར་སྣང་བས་བློ་ངོར་གཞི་མཐུན་པ་ཉིད་དུ་འགྱུར་བ་ཉིད་དོ། །སློབ་དཔོན་
གྱིས་ཀྱང་། སྤྱི་དང་ཁྱད་པར་རྣམ་གྲངས་སྒྲ། །གཞན་ཉིད་ཡིན་ཡང་སེལ་མི་བྱེད། །ཅེས་སོ། །དེ་
ལྟ་ན་བློས་བརྟགས་པའི་གཞི་མཐུན་པ་ཉིད་ཡིན་ན་དོན་ལ་འཇུག་པར་ མི་འགྱུར་རོ། །ཞེ་ན། བློས་
བཏགས་པ་དེ་ཡང་དོན་དུ་ཞེན་ཞིང་དོན་དང་བརྒྱུད་ནས་འབྲེལ་བའི་ཕྱིར་དོན་ལ་འཇུག་པར་འགྱུར་རོ་་་་
ཞེས་སྟོན་པ་ནི། སྒྲ་ནི་རྣམ་གཅོད་བྱེད་པ་ན། །དངོས་པོའི་ཆོས་ལ་རེག་འགྱུར་བ། །དེ་ནི་
དེ་ལ་ཡོད་ཅེས་བྱའོ། །སྒྲ་ནི་གཞན་རྣམ་པར་གཅོད་པར་ བྱེད་པ་ནའང་། །དོན་དངོས་པོའི་ཆོས་
ལ་རེག་ཅིང་ཐོབ་པར་འགྱུར་བ་ཡོད་པ་ཉིད་དེ་གཞན་སེལ་ཕྱིན་ཅི་མ་ལོག་པ་དེ་ནི་དོན་ལས་སྐྱེས་ཤིང་དོན་
དུ་ཞེན་པའི་ཕྱིར་རོ། །ཡོད་ཅེས་བྱ་བ་ནི་གཞན་སེལ་ཕྱིན་ཅི་ལོག་ལ་དོན་ཐོབ་པ་དགག་པའི་ཕྱིར་སྲིད་
པ་ཙམ་དུ་བསྟན་པའོ། །
གཉིས་པ་དངོས་པོའི་སྤྱི་ཁེགས་པས་སེལ་བའི་ཡུལ་ཅན་དུ་གྲུབ་པ་ནི། སྤྱི་དངོས་པོར་གྲུབ་པ་
གཅིག་ནི་སྒྲ་ཡིས་རྗོད་པར་བྱེད་པ་མིན་ཏེ། སྤྱི་དངོས་པོ་པ་དེ་ལྟ་བུ་མེད་པའི་ཕྱིར་རོ། །མེད་པར་
ཅིས་གྲུབ་ཅེ་ན། ཡོད་ན་བློ་ལ་སྣང་དུ་རུང་བ་ལས་སྣང་བ་མིན་པའི་ཕྱིར་རོ། །གང་སྣང་དུ་རུང་བ་
ལས་མ་དམིགས་པ་དེ་ནི། དངོས་པོ་མེད་པར་ངེས་པ་ཡིན་ཏེ། རི་བོང་གི་མགོ་བོར་རྭ་བཞིན་ནོ། །
དེའི་ཕྱིར་གཞན་སེལ་ཡུལ་ཅན་ལ། །སྒྲ་རྣམས་དང་ནི་བློ་ཉིད་ཀྱང་། །དེ་མ་ཡིན་ལས་ལོག་
ཙམ། སྤྱི་ཡི་ཡུལ་ཅན་དུ་བསྟན་ཏེ། །དངོས་ལ་སྒྲ་རྟོག་དེ་དག་མི་སྲིད་པའི་ཕྱིར་རོ། །
གསུམ་པ་སྤྱི་དངོས་པོ་ཡིན་ན་གཞི་མཐུན་མི་འཐད་པ་ལ་གསུམ་ལས། དང་པོ་སྤྱི་དང་གསལ་བ་
གཅིག་ཏུ་ཡོད་ན་གསལ་བ་ཐམས་ཅད་གཅིག་ཏུ་སྣང་ བར་ཐལ་བ་ནི། དངོས་པོའི་ངོ་བོ་གཅིག་ཉིད་
ཕྱིར། །ངོ་བོ་ཐ་དད་བློ་གང་ལས། །སྤྱི་དངོས་པོ་གཅིག་གི་ངོ་བོར་གསལ་བ་རྣམས་གཅིག་ཡིན་
པའི་ཕྱིར། ཤ་པ་དང་ཤུག་པ་ལ་སོགས་ངོ་བོ་ཐ་དད་པར་སྣང་བ་མི་འཐད་པར་འགྱུར་ཏེ། ཤ་པ་སྣང་
བ་ན་ཤིང་ཙམ་གྱི་སྤྱི་ཡང་སྣང་བར་འགྱུར་ཏེ། གཅིག་ཡིན་པའི་ཕྱིར་རོ། །དེ་འདོད་ན་ཤུག་པ་དང་
འབྲེལ་བའི་སྤྱི་ཡང་སྣང་བར་འགྱུར་ཏེ། ཤ་པ་དང་འབྲེལ་བའི་སྤྱི་སྣང་བས་སོ། །དེ་མི་སྣང་ན་ནི་སྤྱི་དུ་
མར་ཁས་བླངས་པའོ། །ཤུག་པ་དང་འབྲེལ་བའི་སྤྱིའང་སྣང་ན་ནི། ཤུག་པ་ཉིད་ཀྱང་སྣང་བར་འགྱུར་
བས་གཅིག་སྣང་ན་ཀུན་སྣང་བ་དང༌། གཅིག་མི་སྣང་ན་ཀུན་མི་སྣང་བར་འགྱུར་རོ། །ཤ་པ་དང་



འབྲེལ་བའི་སྤྱི་ཤུག་པ་ལ་རྗེས་སུ་འགྲོ་ཡང་ཤ་པ་རྗེས་སུ་མི་འགྲོ་བས། ཤ་པ་སྣང་བ་ན་ཤུག་པ་སྣང་ བར་
མི་འགྱུར་རོ་ཞེ་ན། གཅིག་ནི་རྗེས་སུ་འགྲོ་ལྡོག་གི། །དོན་གཅིག་སྤྱོད་ཡུལ་ཅན་མ་ཡིན། །
ཤ་པ་དང་སྤྱི་གཅིག་ཏུ་ཁས་བླངས་ནས། སྤྱི་རྗེས་སུ་འགྲོ་ཞིང་ཤ་པ་རྗེས་སུ་མི་འགྲོ་བར་ལྡོག་ན་དེ་དག་
དོན་གཅིག་གི་བདག་ཉིད་མ་ཡིན་པར་འགྱུར་རོ། །
གཉིས་པ་སྤྱི་དང་ གསལ་བ་ཐ་དད་ན་གཞི་མཐུན་མི་འཐད་པར་ཐལ་བ་ནི། གལ་ཏེ་སྤྱི་དང་བྱེ་བྲག་
གཅིག་ན་གསལ་བ་ཐམས་ཅད་གཅིག་ཏུ་སྣང་བར་ ཐལ་བའི་ཉེས་པ་ཡོད་མོད་ཀྱི་སྤྱི་དང་གསལ་བ་ཐ་དད་་་
པས་སྐྱོན་མེད་དོ་ཞེ་ན། ཐ་དད་གྱུར་ན་དབྱེ་མེད་པའི། །ཐ་སྙད་དག་ཀྱང་རྒྱུ་མེད་འགྱུར། །
ཏེ་ཤིང་ཤ་པ་ཞེས་པ་གཞི་མཐུན་པའི་ཐ་སྙད་རྒྱུན་ཆད་པར་འགྱུར་རོ། །
གསུམ་པ་གཞན་སེལ་ལ་སྐྱོན་དེ་མི་མཚུངས་པར་བསྟན་པ་ནི། སྤྱི་དངོས་པོར་སྨྲ་བ་དག་ན་རེ།
སྤྱི་དང་བྱེ་བྲག་གཅིག་ན། གསལ་བ་ཐམས་ཅད་གཅིག་ཏུ་སྣང་བར་ ཐལ་བ་དང་། ཐ་དད་ན་གཞི་་
མཐུན་མི་འཐད་པར་ཐལ་བའི་ཉེས་པ་དེ་ནི་གཞན་སེལ་བ་ལ་ཡང་མཚུངས་སོ། །ཞེ་ན། ལྡོག་པ་ཀུན་
ལ་ཡོད་པའི་ཕྱིར། །ཐལ་འགྱུར་ཉེས་པ་དེ་དག་མེད། །དེ་མ་ཡིན་ལས་ལྡོག་པའི་སྤྱི་རྟོག་པའི་
ངོར་ཤ་པ་ལ་སོགས་པ་ཀུན་ལ་ཡོད་ཅིང་དངོས་པོར་མ་གྲུབ་པས་གསལ་བ་ཐམས་ཅད་གཅིག་ཏུ་སྣང་བར་་་
ཐལ་བའི་སྐྱོན་མེད་ལ་གཞི་མཐུན་མེད་པར་ཐལ་བའི་སྐྱོན་ཡང་སྔར་སྤངས་ཟིན་ཏོ། །མདོར་ན་ལྡོག་པའི་
སྤྱི་ནི་དངོས་པོར་མེད་ལ། དངོས་པོར་མེད་པ་ལ་ནི་གཅིག་དང་ཐ་དད་ཀྱི་རྣམ་པར་བརྟག་པ་མེད་དེ་
གཞི་མ་གྲུབ་པའི་ཕྱིར་རོ། །འོ་ན་ལྡོག་པ་དེ་ཇི་ལྟ་བུ་ཞིག་ཅེ་ན། དེ་ཡི་འབྲས་བུ་ཡོངས་བསྟན་
ཕྱིར། །ཐ་དད་འབྲས་བུ་གཅིག་དག་ལ། །རྒན་པོས་སྒྲ་གཅིག་བརྡ་བྱས་པ། །དེ་ཡི་
འབྲས་བུ་མེད་པ་ཅན། །ལྡོག་པ་ཡི་ནི་རྒྱུ་ཅན་ཡིན། །ཆུ་སྐྱོར་བ་ལ་སོགས་པ་དེའི་འབྲས་བུ་
ཅན་དེ་ཡོངས་སུ་བསྟན་པའི་ཕྱིར། རྒན་པོས་ཆུ་སྐྱོར་བ་ཐམས་ཅད་རྟོག་བཅས་ཀྱི་བློས། རིགས་མཐུན་
གཅིག་ཏུ་ཞེན་པ་ལ་བུམ་པ་ཞེས་སྒྲ་གཅིག་བརྡར་གདགས་པ་བྱས་པ་ ཡིན་ལ། དེ་ནི་ཆུ་སྐྱོར་བ་དེའི་འབྲས་
བུ་ཅན་ ཡིན་པ་ལས་ལྡོག་པའི་རྒྱུ་ཅན་དེ་འབྲས་བུ་ཡིན་ནོ། །
གསུམ་པ་རང་མཚན་བརྗོད་པ་ལ་སྐྱོན་གཞན་བསྟན་པ་ནི། ཐ་དད་པ་དག་བསྟན་པ་ནི། །
དཀའ་དང་མི་ནུས་འབྲས་མེད་ཕྱིར།་།དངོས་པོ་ལ་མིན་ཐ་དད་པ་དོན་རང་གི་མཚན་ཉིད་ལ་
བརྡ་སྦྱོར་བར་འདོད་ན་རང་མཚན་མཐའ་ཡས་པས་བརྡ་བྱ་བར་དཀའ་བ་དང་། རང་མཚན་སྐད་ཅིག་
མ་ཉིད་ཀྱིས་བརྡ་བྱ་བར་མི་ནུས་པ་དང་། གོང་དུ་བཤད་པ་ལྟར་བརྡ་བྱས་ཀྱང་འབྲས་བུ་མེད་པའི་ ཕྱིར་
54



དངོས་པོ་ལ་ནི་བརྡ་བྱ་བ་མིན་ནོ། །དེ་ཅི་སྟེ་ཞེ་ན། དངོས་པོ་ཀུན། །རང་རང་ངོ་བོ་ལ་གནས་
ཕྱིར། །ཕན་ཚུན་རྗེས་སུ་འགྲོ་བ་མེད་དེ། ཁྲ་བོ་ཡི་ནི་ངོ་བོ་གང༌། ་， jཡིན་པ་དེ་ལ་བརྡ་སྦྱར་ན་
ཡང་ཁྲོ་བོའི་ངོ་བོ། དེ་ནི་སེར་སྐུ་ལ་ཡོད་པ་མིན། །པས་སོ། །
བཞི་པ་གཞན་སེལ་ལ་སྐྱོན་མེད་པས་སྤྱི་སྒྲ་འཐད་པར་བསྟན་པ་ནི། དེ་ལྟ་ན་བརྡ་རྒྱུན་ཆད་པར་
འགྱུར་རོ་ཞེ་ན། གཞན་སེལ་བའི་སྤྱི་ལ་བརྡ་སྦྱོར་བས་སྐྱོན་མེད་པར་སྟོན་པ་བའང་། དེའི་འབྲས་བུ་
ཅན་མིན་པ་ལས་ལོག་པའི་སེལ་བའི་སྤྱི་དེ་ནི་ཁྲ་བོ་དང་སེར་སྐྱ་གཉིས་ཀ་ལ་ཡང་ཡོད་པ་ཡིན་ནོ། །
གལ་ཏེ་དེ་དག་ཀུན་ལ་དེ་མ་ཡིན་ལས་ལོག་པ་མེད་ན། དོན་ལ་ཐ་དད་མེད་པར་ཡང་། །བ་ལང་
དང་བ་ལང་མིན་པ་ཞེས་སྒྲ་ཡི་ཐ་དད་མི་རིགས་སོ། །
དེས་ན་བ་ལང་བ་ལང་གི་དོན་མི་བྱེད་པ་ལས་ལོག་ལ། བ་ལང་མ་ ཡིན་པ་་ཡང་བ་ལང་གི་དོན་བྱེད་
པ་ལས་ལོག་པ་དེའི་ཕྱིར། བ་ལང་དེའི་འབྲས་བུ་བཞོ་རྨོ་ལ་སོགས་པ་དོན་དུ་གཉེར་བར་འདོད་ན་
ཡང་། བ་ལང་དེའི་འབྲས་བུ་མེད་པ་ལས་ཐ་དད་པ་ཉིད་འདོད་པར་བྱའོ། །དུ་མ་ལ་སྒྲ་གཅིག་
འཇུག་པ་དཔེས་བསྟན་པ་ནི། དཔེར་ན་མིག་དང་ཡུལ་གཟུགས་ལ་སོགས་པ་ཐ་དད་པ་དག་ཀྱང་རྣམ་
པར་ཤེས་པ་གཅིག་གི་འབྲས་བུ་ཅན་ཡིན་པའི་ཕྱིར། ཡུལ་དབང་པོ་ཡིད་ལ་བྱེད་པ་གསུམ་ཀའི་ཁྱད་
པར་མེད་པའི་འབྲས་བུ་ཅན་ལ་རྣམ་པར་ཤེས་པའི་རྒྱུ་ཞེས་གཅིག་ཏུ་སྟོན་པ་དག་ནི་སྲིད་པར་་་་་
འགྱུར་བ་བཞིན་ནོ། །དེ་བཞིན་དུ་དོན་ཐ་དད་པ་འགའ་ཞིག་ཅིག་ཅར་དུ་ཀུན་ཏུ་རྟོགས་པར་བྱ་
བའི་ཕྱིར། ཐ་དད་གཅིག་ཏུ་འཛིན་པ་དེ་ཡི་ངོ་བོ་ཡང་། སྤྱི་ལས་ནི། །ཐ་དད་པ་མེད་དུ་ཟིན་
ན་ཡང་། །བརྡ་ལས་བྱུང་བ་བསྙད་པར་བྱ། །སྟེ། བརྡ་ལས་བྱུང་བ་ནི་ཐ་སྙད་དེ་རྡུལ་རྫས་
བརྒྱད་འ དུས་ནས་ཆུ་སྐྱོར་བ་ལ་བུམ་པ་ཞེས་ཚོགས་པ་བརྗོད་པའི་སྒྲ་དང༌། མྱུ་གུ་དང་། སྡོང་བུ་དང་
མེ་ཏོག་ལ་སོགས་པ་ལ་ས་བོན་གྱི་འབྲས་བུ་ཞེས་རྒྱུད་ཀྱི་སྒྲ་དང་། ས་བོན་དང་། ལོ་མ་དང༌། སྡོང་བུ་
ལ་སོགས་པ་ལ་མེ་ཏོག་གི་རྒྱུ་ཞེས་པ་དང༌། བྱིས་པ་དང༌། གཞོན་ནུ་དང་། ལང་ཚོ་དང་། རྒན་པོ་
རྣམས་ལ་མི་ཞེས་གནས་སྐབས་ཁྱད་པར་ཅན་གྱི་སྒྲ་གཅིག་ཏུ་འཇུག་པར་བྱེད་དོ། །སྒྲ་དོན་གྱི་འབྲེལ་བ་
ངེས་པར་བྱ་བ་བཤད་ཟིན་ཏོ། ། ། ། །
གཉིས་པ་སྤྱི་དང་བྱེ་བྲག་གི་འབྲེལ་བ་གཏན་ལ་དབབ་པ་ལ་བཞི་སྟེ། སྤྱི་དང་བྱེ་བྲག་ཐ་དད་དུ་
འདོད་པ་དགག་པ་དང༌། ། ཐ་དད་མེད་པ་ལ་ཉེས་པ་མེད་པ་དང་། སྤྱི་དང་བྱེ་བྲག་གཅིག་ཏུ་འདོད་པ་
དགག་པ་དང༌། གཅིག་དང་ཐ་དད་བཀག་པ་ལ་མི་འཐད་པ་སྤང་བའོ།། བ



，
དང་པོ་ལ་གཉིས་ལས། འདོད་པ་བརྗོད་པ་ནི། བྱེ་བྲག་པ་དག་ན་རེ། གལ་ཏེ་གཅིག་གནས་
པ་ཡི་ཕྱིར། །མང་པོ་དག་ལའང་མཉན་པ་གཅིག །དུ་མ་ལ་གཅིག་གི་སྒྲ་འཇུག་པ་མ་ཡིན་གྱི་
གསལ་བ་དུ་མ་ལའང་སྤྱི་མི་གསལ་བ་རྟག་པ་ཁྱབ་པ། དོན་གཞན་ གཅིག་འབྱུང་པོ་དང་འགུལ་ཆིངས་
ལྟར་གནས་པས་མང་པོ་དག་ལའང་ཤིང་ཞེས་སྤྱི་གཅིག་ལ་གཅིག་གི་སྒྲ་འཇུག་པ་ཡིན་ནོ་ཞེའོ། །
གཉིས་པ་དེ་དགག་པ་ལ་གཉིས་ཏེ། སྒྲའི་ཡུལ་སྤྱི་ཉིད་དགག་པ་དང༌། སྤྱི་ལོག་ཀྱང་སྤྱི་སྒྲ་མི་ལྡོག་
པར་བསྟན་པའོ། །དང་པོ་ལ་གསུམ་སྟེ། རྟེན་དང་གསལ་བྱེད་དུ་བརྟགས་ལ་དགག་པ་དང་། གཅིག་
དང་ ཐ་དད་དུ་བརྟགས་ལ་དགག་པ་དང༌། གསལ་བའི་ བར་ན་སྤྱི་ཡོད་མེད་བརྟོགས་ལ་དགག་པའོ། །
དང་པོ་ལ་གསུམ་ལས། དང་པོ་བརྟག་པ་ནི། སྤྱི་གཅིག་གནས་སོ་ཞེས་འདོད་པ་དེའི་གསལ་བ་དེ་རྟེན་
བྱེད་པས་གསལ་བ་ཡིན་ནམ། གསལ་བྱེད་ཡིན་ པས་གསལ་བ་ཡིན། དེ་ལྟར་གཉིས་ཀའང་སྤྱི་དེ་ལ་
མི་རིགས་ཏེ། གནོད་པར་བྱེད་པ་ཡོད་པས་སོ། །
གཉིས་པ་རྟེན་དུ་འདོད་པ་དགག་པ་ནི། གསལ་བ་དེ་སྤྱིའི་རྟེན་ཡིན་ནོ་ཞེ་ན་མི་འཐད་དེ། རྟག་
པ་ཕན་འདོགས་མེད་པའི་ཕྱིར། །རྟེན་མིན་ཞེས་ཏེ། གསལ་བ་དེས་སྤྱི་ལ་སྔར་མེད་ཀྱི་ཁྱད་པར་
མ་བསྐྱེད་ན་ནི་རྟེན་ཉིད་དུ་མི་འཐད་ལ། སྔར་མེད་ཀྱི་ ཁྱད་པར་བསྐྱེད་ན་ནི་སྤྱི་མི་རྟག་པར་འགྱུར་ཏེ། །
སྤྱི་དེ་ཡང་མི་གནས་པའི་བདག་ཉིད་རྟེན་གྱིས་གནས་པར་འགྱུར་ན་ནི་མི་རྟག་པར་འགྱུར་ལ། མི་གནས་
པ་ཉིད་གནས་པར་མ་གྱུར་ན་ནི་རྟེན་གྱི་ཕན་མ་བཏགས་པར་འགྱུར་རོ། །གདོད་མ་ནས་གནས་པའི་
བདག་ཉིད་ཡིན་ནའང་རྟེན་གྱིས་དོན་མེད་དོ། །དེས་ནི་རྟག་པ་ལ་རྟེན་མི་འཐད་པར་བསྟན་པ་ཡིན་
ལ། མི་རྟག་པ་ལ་རྟེན་འཐད་པར་སྟོན་པ་ནི། ལྟུང་བའི་ཚུལ་ཅན་གྱི། །རྒྱུ་ཤུག་སོགས་ལའང་
དེ་ཡི་ཡུལ། །སྐྱེད་པ་འཁར་གཞོང་སོགས་པས་ནུས། །དེ་ཡང་དེ་ལ་མི་སྲིད་དོ། །གལ་ཏེ་
རྟེན་མེད་ན་ལྟུང་ཞིང་འབོ་བའི་ཚུལ་ཅན་གྱི་རྒྱ་ཤུག་དང་ཆུ་ལ་སོགས་པ་ལ་ནི། དེ་མི་ལྟུང་ཞིང་མི་འ བོ་
བའི་ཡུལ་ལམ་གཞི་འཁར་གཞུང་དང་བུམ་པ་ལ་སོགས་པས་ནུས་པ་ཡིན་ལ། དེ་ལྟ་བུའི་རྟེན་ཡང་སྤྱི་རྟག་
པ་ལ་མི་སྲིད་དོ། །སྔར་ལྟུང་བ་མི་ལྟུང་བ་ལ་སོགས་པར་བྱེད་པ་མེད་དེ། རྟེན་དེ་མེད་པ་ན་ཡང་སྤྱི་དེ་
གནས་པའི་ཕྱིར། སྤྱི་དེ་གསལ་བའི་མཐུ་ལས་གནས་པ་མིན་པས། དེ་ཡང་མི་རིགས་པ་ཉིད་དེ། ཉེས་
པ་གཞན་ཡང་། ཐ་དད་ཐ་དད་མིན་པ་ཡི། ་ །རྣམ་པར་དཔྱོད་པས་མི་རིགས་ཉིད། །གནས་
པ་དེ་སྤྱི་ལས་ཐ་དད་པ་ཉིད་ཡིན་ན་ནི། སྤྱི་མི་གནས་པར་འགྱུར་ལ། སྤྱི་ལས་ཐ་དད་མིན་པ་ཉིད་ཡིན་
ནའང་། རྟེན་གསལ་བ་དོན་མེད་པར་འགྱུར་ཏེ། རང་ཉིད་གནས་པ་ཡིན་པའི་ཕྱིར་རོ། །
56



གསུམ་པ་གསལ་བྱེད་དུ་འདོད་པ་དགག་པ་ལ་གཉིས་ལས། སྤྱི་རྟག་ཀྱང་མི་གསལ་བ་གསལ་བས་
གསལ་པར་བྱེད་དོ། །ཞེ་ན། གསལ་བ་དེས་སྤྱི་ལ་ཕན་འདོགས་པའམ་དབང་པོ་ལ་ཕན་འདོགས་ཞེས་
བརྟགས་པ་ལས། དང་པོ་སྤྱི་ལ་ཕན་འདོགས་པ་དགག་པ་ལ། སྤྱིར་གསལ་བྱ་དང་གསལ་བྱེད་ཀྱི་དོན་
བསྟན་པ་ནི། བདག་ལ་རྣམ་ཤེས་སྐྱེད་རུང་བའི། །དོན་དུ་གཞན་གྱི་ངོར་བྱེད་གང་། །
གསལ་བྱ་ཡིན་ལ་རང་ཉིད་ཀྱི། །བྱེད་པ་པོ་ཡང་རྒྱུ་རུ་འདོད། །དེ་མུན་ཁུང་གི་བུམ་པ་ལྟ་བུ་
སྔར་བུམ་འཛིན་མ་བསྐྱེད་པའི་བདག་ཉིད་དེ་བུམ་འཛིན་གྱི་རྣམ་ཤེས་སྐྱེད་རུང་དུ་བྱེད་པའི་དོན་དུ་གཞན་
སྒྲོན་མ་ལྟ་བུ་ཡོད་པའི་ངོར་རྣམ་ཤེས་སྐྱེད་པར་བྱེད་པ་བུམ་པ་ལྟ་བུ་གང་ཡིན་པ་དེ་ནི་གསལ་བྱ་ཡིན་ལ།
རྣམ་ཤེས་སྐྱེད་རུང་ཉིད་ཀྱི་བྱེད་པ་པོ་སྒྲོན་མ་ཡང་གསལ་བྱེད་ཀྱི་རྒྱུ་རུ་འདོད་པའོ། །འདི་ནི་སྔ་ནས་
རུང་ཉིད་ན། །དེ་ལ་ལྟོས་པ་མི་རུང་སྟེ། །འགྱུར་བ་མེད་པའི་ཕྱིར་དེ་ནི། །སྤྱི་ལྡན་པ་
ལས་གང་ལས་ཡིན། །སྤྱི་འདི་ནི་སྔ་ནས་རྣམ་ཤེས་སྐྱེད་རུང་གི་བདག་ཉིད་ཡིན་ན་ནི་གསལ་བ་དེ་ལ་
ལྟོས་པ་མི་རུང་སྟེ། སྤྱི་རྟག་པ་དེ་ནི་རྐྱེན་གྱིས་འགྱུར་བ་མེད་པའི་ཕྱིར་སྤྱི་དང་ལྡན་པའི་གསལ་བ་གང་
ལས་སྤྱི་དེ་གསལ་བར་བྱེད་པ་ཡིན། སྤྱི་དེ་སྔ་ནས་རྣམ་ཤེས་སྐྱེད་རུང་གི་བདག་ཉིད་མ་ཡིན་ན་ནི་གསལ་
བས་རྣམ་ཤེས་སྐྱེད་རུང་དུ་བྱེད་པར་མི་ནུས་ཏེ་འ གྱུར་བ་མེད་པའི་ཕྱིར་རོ། །སྤྱི་ལྡན་གསལ་བ་ལས་
གསལ་བ་ནི་རྒྱུ་གང་ལས་ ཡིན་ཏེ་གང་ལས་ཀྱང་མིན་ནོ། །
གཉིས་པ་དབང་པོ་ལ་ཕན་འདོགས་པ་དགག་པ་ནི། སྤྱི་རྟག་པ་རྐྱེན་གྱིས་ཁྱད་པར་དུ་བྱར་མེད་
ནའང་། དབང་པོ་གསལ་བ་དང་ མི་གསལ་བའི་ཁྱད་པར་གྱིས་སྣང་བ་དང་མི་སྣང་ བར་ གྱུར་པ་ཡིན་ཏེ།
སྔར་མི་གསལ་བ་མིག་སྨན་ལ་སོགས་པས་གསལ་བར་བྱས་པས་དོན་སྔར་མི་མཐོང་བ་མཐོང་བར་བྱེད་པ་་་
བཞིན་དུ། གསལ་བས་དབང་པོ་ལ་ཕན་བཏ གས་ཏེ་གསལ་ བར་བྱེད་དོ་ཞེ་ན། མིག་སྨན་སོགས་
བཞིན་གསལ་བ་ལས། །དབང་པོའང་འདུ་བྱེད་མ་ཡིན་ཏེ། །དེ་ནི་ཡོད་མེད་དུས་དག་
ལ། །རྟོགས་པ་ཐ་དད་མེད་ཕྱིར་རོ། །གསལ་བས་དབང་པོ་སྔར་མི་གསལ་བ་གསལ་བར་མངོན་
པར་འདུ་བྱེད་པ་མ་ཡིན་ཏེ། གསལ་བ་དེ་ཡོད་པ་དང་མེད་པའི་དུས་དག་ལ། སྤྱིའི་རྟོགས་པ་ཡོད་པ་
དང་མེད་པའི་ཁྱད་པར་མེད་པའི་ཕྱིར་རོ། །དེ་ནི་མ་གྲུབ་སྟེ། གསལ་བ་ཡོད་པ་ན་སྤྱི་དམི གས་ལ་མེད་
པ་ན་མ་དམིགས་སོ་ཞེ་ན། སྔར་ནས་སྤྱི་དེ་དམིགས་རུང་གི་བདག་ཉིད་ཡིན་ནམ་མ་ཡིན། གལ་ཏེ་ཡིན་
ན་ནི་གསལ་བས་ཕན་མ་བཏེགས་པས་དབང་པོ་མི་གསལ་བ་ན་ཡང་། དམིགས་པར་འགྱུར་ལ། གལ་
ཏེ་དམིགས་རུང་མ་ཡིན་ན་ནི་གསལ་བས་དབང་པོ་ལ་ཕན་བཏགས་པ་ན་ཡང་དམིགས་པར་མི་རུང་སྟེ་་་་་



，
：་
འགྱུར་བ་མེད་ པའི་ཕྱིར་རོ།།་་ ་ ་ ཟད་ ་་་ ་ ་
གཞན་ཡང་། རིགས་རྣམས་ཀྱི་ནི་གསལ་བྱེད་ཀྱང་། །གལ་ཏེ་རིགས་དང་ལྡན་འདོད་
ན།། །གསལ་བྱེད་ཡིན་པས་བྱེ་བྲག་དང་གསལ་བྱ་ཡིན་པས་སྤྱི་ཡིན་ན་ཧ་ཅང་ཐལ་བར་འགྱུར་ཏེ།
སྒྲོན་མ་ལ་སོགས་གསལ་བྱེད་ནི། །བ་ལང་ཉིད་སོགས་དེ་ལྡན་ཐོབ། །རིགས་རྣམས་ཀྱི་ གསལ་
བྱེད་ཡིན་པ་དག་གིས་ཀྱང་། གལ་ཏེ་རིགས་ལྡན་གསལ་བའམ་བྱེ་བྲག་ཏུ་འདོད་ན་སྒྲོན་མ་གསལ་བྱེད་
ཡིན་པའི་ཕྱིར་བྱེ་བྲག་དང་། མུན་ཁུང་གི་བ་ལང་གསལ་བྱ་ཡིན་པའི་ཕྱིར་སྤྱི་ཉིད་དུ་ཐོབ་པར་འགྱུར་
རོ། །་
གཉིས་པ་གཅིག་དང་ཐ་དད་དུ་བ རྟ གས་ལ་དགག་པ་ནི། སྤྱི་དངོས་པོར་སྨྲ་བ། གང་དག་རིགས་
ནི་གསལ་བ་ལས། །གཞན་ནམ་གཞན་མིན་ཡོད་ཉིད་དེ། །རྣམ་པར་བརྟགས་ན། སྔོན་
མེད་གསལ་བ་རྣམས་ལ་ནི། །སྤྱི་ཡི་བློ་གྲོས་ཇི་ལྟར་ཡིན་ཏེ། དེ་དག་ལ་སྤྱི་མེད་པར་འགྱུར་རོ་
ཞེས་པའི་དོན་ཏོ།། །དེ་ཡང་སྔར་གསལ་བ་རྙིང་པ་གཅིག་ལ་ཡོད་པ་མཐོང་བ་ནི། །གསར་པ་
གཞན་ལ་མཐོང་བ་མི་སྲིད་ཕྱིར། །དེ་ཡ་ཅི་སྟེ་ཞེ་ན། སྤྱི་དང་གསལ་བ་གཞན་ཉིད་མེད་ན་རྙིང་
པ་ལས་གསར་པ་གཞན་ལ་རྗེས་འགྲོ་མེད། །ལ། གཞན་ཉིད་ནའང་སྤྱི་རྟག་པ་དེ་རྟེན་གང་ལའང་
རྟེན་པ་མིན་པའི་ཕྱིར་རོ། །
གསུམ་པ་གསལ་བའི་ བར་ན་སྤྱི་ཡོད་མེད་བརྟགས་ལ་དགག་པ་ནི། བྱེ་བྲག་པ་དག་གི་སྤྱི་དོན་གཞན་
དེ་རང་གི་རྟེན་ཤ་པ་ལ་སོགས་པ་ཡོད་པ་ཙམ་གནས་པ་ཡིན་ནམ། འོན་ཏེ་ནམ་མཁའ་ལ་སོགས་པ་དང་
འདྲ་བར་གསལ་བ་ཡོད་པ་དང་མེད་པ་ཐམས་ཅད་ན་ཁྱབ་པར་ཡོད་བརྟག་གྲང་ན། དང་པོ་གསལ་བའི་
བར་ན་སྤྱི་མེད་དགག་པ་ནི། ཕེ་ཐ་ར་ན་རེ། རང་གི་རྟེན་གསལ་བ་ཡོད་པ་ན་སྤྱི་ཡོད་ལ་གཞན་ན་ནི་
མེད་དོ་ཞེས་ཟེར་རོ། །འདི་ནི་མི་འཐད་དེ། མི་འགྲོ་དེ་ན་ཡོད་པའང་མིན། །ཕྱིས་ཡོད་ཆ་
དང་ལྡན་པའང་མིན། ། །རྟེན་སྔ་མ་ནི་ཁོང་མི་འདོར། །ཀྱེ་མ་ཐོངས་པའི་རྒྱུ་ཉིད་ཡིན། །
གསལ་བའི་ བར་ན་སྤྱི་མེད་ན་སྔོན་མེད་པའི་གསལ་བ་གསར་པ་རྣམས་ལ་སྤྱི་མེད་པར་འགྱུར་ཏེ་གང་གི་་་་
ཕྱིར་བུམ་པའི་རྫས་སྔ་མ་ལས་གསར་པ་སྐྱེ་བར་འགྱུར་བའི་རྫས་གཞན་ལ་རྗེས་སུ་མི་འགྲོ་སྟེ། སྤྱི་རྟག་པ་
བྱེད་པ་མེད་པ་ཉིད་དུ་ཁས་བླངས་པའི་ཕྱིར་རོ། །རྫས་སྔ་མ་ལས་གསར་པ་ལ་རྗེས་སུ་མི་འགྲོ་ཡང་སྤྱི་
ཡོད་པ་ལ་སྐྱོན་མེད་དོ། །ཞེ་ན། དེ་ན་ཡོད་པའང་མིན་ཏེ། བར་དག་ནའང་སྤྱི་མེད་པའི་ཕྱིར་རོ། །
བུམ་པ་གྲུབ་པའི་སྤྱིས་སྤྱི་ཡོད་པའང་མིན་ཞིང༌། སྔ་མའི་ཆ་ཤས་ཀྱིས་ཁྱབ་པའང་མིན་ཏེ། སྤྱི་གཅིག་པུ་



1
ཉིད་ཀྱིས་ཆ་དང་ལྡན་པའང་མིན་ལ་རྟག་པ་ཉིད་ཀྱིས། རྟེན་སྔ་མ་ནི་ཡོང་མི་འདོར་བས་སོ། །དེས་ན་
ཀྱེ་མ་མེད་བཞིན་དུ་བསྒྲུབ་དགོས་པ་འདི་ནི། ཕོངས་ཤིང་སྡུག་བསྔལ་བའི་རྒྱུ་ཉིད་ཡིན་ནོ། །དེ་ཡང་
གསལ་བ་རྙིང་པ་གཞན་ལ་གནས་པར་གྱུར་པ་ནི། །རང་གི་གནས་ལས་མི་གཡོ་ཞིང་། །སླར་
གསལ་བ་གསར་པ་དེ་ལ་གནས་གཞན་དུ་སྐྱེ་བ་ལ་སྤྱི་དེ་གནས་ན་ཤིན་ཏུ་རིགས་པར་ལྡན་ཏེ། །
བསྟིང་བའི་ཚིག་གོ། །ཡུལ་གང་ན་དངོས་པོ་གསར་པ་དེ་གནས་གྱུར་པ།་།དེར་ནི་སྤྱི་དེ་སྔར་
ནས་འབྲེལ་བའང་མ་ཡིན་ལ། །གསར་པ་དེ་དག་ཡུལ་ཅན་ལ་ཡང་སྤྱིས་ཁྱབ་པ། །ཅི་ཀ་དེ་
ནི་ངོ་མཚར་ཆེའོ། །
གཉིས་པ་གསལ་བའི་ བར་ན་སྤྱི་ཡོད་དགག་པ་ནི། གལ་ཏེ་ཀུན་ན་རིགས་ཡོད་ན། །གཅིག་
ཏུ་གསལ་བས་དེ་གསལ་ཉིད། ། ཐ་དད་མེད་ཕྱིར་ཀུན་ཏུ་མཐོང༌། །གལ་ཏེ་ཕེ་ལུ་ཀའི་འདོད་
པ་གསལ་བ་ཡོད་པ་དང་མེད་ པའི་ས་ཕྱོགས་ཀུན་ན་རི གས་ཡོད་ན་གསལ་བ་ཡོད་པ་དང་མེད་པའི་ ཕྱོ གས་་་
ཐམས་ཅད་དུ་རི གས་སྣང་བར་འ གྱུར་རོ། །གསལ་བས་གསལ་བར་བྱས་པ་ན་སྣང་བར་འགྱུར་གྱི། །
གསལ་བར་སྣང་ བར་མ་བྱས་ན་ནི་མི་སྣང་ངོ་ཞེ་ན། ས་ཕྱོ གས་གཅིག་ཏུ་བུམ་པ་ཡོད་པས་སྤྱི་དེ་གསལ་
བར་བྱས་པ་ན་སྤྱི་དེ་ས་ཕྱོགས་ཀུན་ཏུ་གསལ་བ་ཉིད་དུ་འགྱུར་ཏེ། སྤྱི་དེ་གསལ་བ་དང་ མི་གསལ་བ་ཐ་
དད་དུ་མའི་བདག་ཉིད་དུ་མེད་པའི་ཕྱིར་ས་ཕྱོགས་ཀུན་ཏུ་མཐོང་ བར་ཐལ་བའོ། །དེ་ཡང་གསལ་བ་
ལ་ལྟོས་མིན། །སྤྱི་རྟག་པ་དེའང་རྐྱེན་གྱིས་ཁྱད་པར་དུ་བྱར་མེད་པས་གསལ་བ་ལ་མི་ལྟོས་པའི་ཕྱིར་
རོ། །གཞན་ཡང་དང་པོར་མར་མེ་ལྟ་བུ། གསལ་བྱེད་རྟོགས་པ་མ་ཡིན་ན། །བུམ་པ་ལ་སོགས་
པའི། གསལ་བྱ་ཡང་དག་རྟོགས་པ་མིན། །མོད། སྤྱི་དང་དེ་དང་ལྡན་པ་དག །དེ་ལས།
ཅི་ཡི་ཕྱིར་ན་བཟློག་པར་འདོད། །སྤྱི་མ་རྟོགས་པར་བྱེ་བྲག་མི་རྟོགས་པ་ཚུལ་ཡིན་ལ། འདིར་བྱེ་
བྲག་མ་རྟོགས་པར་སྤྱི་མི་རྟོགས་པ་ནི་ཚུལ་ལས་བཟློག་པར་འདོད་པའོ། །ཞེའོ། །རང་འགྲེལ་ལས། །
གསལ་བྱེད་ཀྱི་བྱེ་བྲག་མ་རྟོགས་ཤིང་མ་མཐོང་བའི་ས་ཕྱོགས་ན་གསལ་བྱའི་སྤྱི་མེད་དེ།་་དབང་ པོ་ལ་
སོགས་ པའི་རྒྱུ་གཞན་ཡོད་ཀྱང་གསལ་བྱའི་སྤྱི་རྟོ གས་པ་མེད་དོ་ཞེས། རྐང་པ་དང་པོ་གཉིས་ཀྱིས་སྣང་
རུང་མ་དམིགས་པས་ས་སྟོང་དག་ཏུ་སྤྱི་དགག་པ་བསྟན་ལ། ། ས་སྟོང་དུ་གསལ་བྱེད་ཀྱི་བུ མ་པ་ མེད་ པས་
གསལ་བྱའི་སྤྱི་མ་ད མི གས་པའོ། །ཞེ་ན། སྤྱི་དང་དེ་དང་ལྡན་པ་དག་ །ཅི་ཡི་ཕྱིར་ན་བཟློག་པར་
འདོད། །དེ་གསལ་བྱ་དང་གསལ་བྱེད་དེ་ནི་སྔར་གསལ་བྱེད་རྟོ གས་ལ། གསལ་བྱ་མ་ད མི གས་ པར་
ཡོད་པ་གསལ་བྱེད་དེས་དམིགས་པར་བྱས་ན་གསལ་བྱ་གསལ་བྱེད་དུ་འཐད་པ་ལས། འདིར་སྔར་གསལ་
--
-
59



བྱེད་ཡོད་པས་གསལ་བྱའི་སྤྱི་སྡར་མ་དམིགས་པ་གསར་དུ་དམིགས་པ་མེད་པས་གསལ་བྱ་དང་ གསལ་བྱེད་་
ཀྱི་མཚན་ཉིད་བཟློག་པར་འདོད་པའོ། །ཞེས་འཆད་དོ། །འོག་ནས་ཀྱང་། གསལ་འཛིན་ཚེ་ནའང་
དེ་སྒྲ་དང་། །ངོ་བོ་ལས་གཞན་སྣང་བ་མེད། །ཅེས་འབྱུང་ངོ༌། །
གཉིས་པ་སྤྱི་ལོག་ཀྱང་སྤྱི་སྒྲ་མི་ལྡོག་པར་བསྟན་པ་ནི། སྤྱི་དོན་གཞན་དུ་འདོད་པ་དག་གིས་སྤྱི་ཡོད་
པ་ཡིན་ཏེ་སྤྱི་གཅིག་ཏུ་བརྗོད་པའི་སྒྲ་དམིགས་པའི་ཕྱིར་རོ་ཞེས་པ་འདི་ནི་མ་ཡིན་ཏེ། གཅིག་ཏུ་བརྗོད་
པའི་སྒྲའི་རྒྱུ་ནི་སྤྱི་མ་ཡིན་ཏེ་སྤྱི་མེད་པར་ཡང་གཅིག་ཏུ་བརྗོད་པ་མཐོང་བའི་ཕྱིར་རོ་ཞེས་སྟོན་པ་ནི། །
ཐ་དད་མེད་དོན་མེད་པར་ཡང༌། །འཚེད་པ་པོ་སོགས་བརྗོད་པ་ཡིན། །ལྷ་སྦྱིན་དང་མཆོད་
སྦྱིན་ལ་སོགས་པ་འཚེད་པ་པོ་དུ་མ་ལ་ཐ་དད་མེད་པའི་དོན་སྤྱི་གཅིག་མེད་ཀྱང་འཚེད་པ་པོ་ཞེས་གཅིག་ཏུ་
བརྗོད་པ་མཐོང་བའི་ཕྱིར་རོ། །དེའི་ལན་དུ། དེ་དག་གི་ལས་ཐ་དད་ནའང་། ལས་ཀྱི་རིགས་གཅིག་
ཡོད་པས་སྒྲ་གཅིག་ཏུ་འཇུག་པའོ་ཞེ་ན། དེ་དགག་པ་ནི། འདི་ཡི་རིགས་མིན་ལས་འབྲེལ་ཕྱིར། ；
མཉན་པ་གཞན་གྱི་རྒྱུ་མཚན་ཕྱིར། །ལས་འདིའི་རིགས་ ཀྱང་སྐྱེས་བུའི་རྫས་ལ་སྒྲ་གཅིག་ཏུ་འཇུག་
པའི་རྒྱུ་མ་ཡིན་ཏེ། ལས་ཀྱི་རིགས་དེ་ནི་ལས་ཉིད་དང་འབྲེལ་གྱི་རྫས་དང་མ་འབྲེལ་བའི་ཕྱིར་རོ། །
དེས་ན་ལས་ཀྱི་རི གས་དེ་ནི་རྫས་ཀྱི་སྒྲ་ལས་གཞན་ལས་ལ་སྒྲ་གཅིག་ཏུ་བརྗོད་པའི་རྒྱུ་མཚན་དུ་འདོད་་་་་་་་
དགོས་པའི་ཕྱིར་རོ། །ལས་ལ་གཅིག་ཏུ་བརྗོད་པའི་རྒྱུ་མཚན་དེ་ཉིད་འདིར་འཚེད་པ་པོ་ཞེས་གཅིག་ཏུ་
བརྗོད་པའི་སྒྲའི་རྒྱུ་ཡིན་ནོ་ཞེ་ན། ལས་ཀྱང་གནས་པ་ཡོད་མ་ཡིན། །འབྲེལ་བ་མེད་ཕྱིར་སྒྲ་ཡི་
རྒྱུ། །སྤྱི་ཡིན་མི་རིགས་མིན་པ་མིན། །ཧ་ཅང་ཐལ་ཕྱིར་ལས་མེད་ནའང་། །ཤེས་བརྗོད་
དག་གི་མ་ཡིན་ཏེ། །རྒྱུ་མཚན་ཅན་མིན་ཐོབ་ཕྱིར་རོ། །འཚེད་པའི་ ལས་ཀྱང་སྐྱེས་བུ་དུ་མ་ལ་
གཅིག་ཏུ་བརྗོད་པའི་རྒྱུ་མཚན་དུ་མི་འཐད་དེ། ལས་ཀྱང་སྐྱེས་བུ་དེ་དག་ལ་རྒྱུན་དུ་གནས་པ་མེད་དེ།
རེས་འགའ་འཚེད་པའི་ལས་མེད་པ་ན་ཡང་འཚེད་པ་པོ་ཞེས་བརྗོད་པའི་ཕྱིར་རོ། །དེས་ན་མི་འཚེད་
པའི་ གནས་སྐབས་ན་སྐྱེས་བུ་དང་ ལས་ལ་འབྲེལ་བ་ཞིག་ནས་མེད་པའི་ཕྱིར། འཚེད་པ་པོ་ཞེས་སྒྲ་གཅིག་
ཏུ་འཇུག་པའི་སྒྲའི་རྒྱུ་ལས་ཀྱི་སྤྱི་ཡིན་པ་ནི་མི་རིགས་པ་སྟེ། སྐྱེས་བུ་དང་འཚེད་པའི་ལས་ལ་འབྲེལ་བ་
མེད་པ་ནའང་འཚེད་པ་པོའི་སྒྲ་འཇུག་ན། རྟ་དང་བ་ལང་ལ་སོགས་པ་ལའང་ཧ་ཅང་ཐལ་བ་འགྱུར་བའི་
ཕྱིར་རོ། །དེས་ན་འཚེད་པའི་ལས་ཀ་མེད་པ་ནའང་། འཚེད་པ་པོར་བརྗོད་པའི་རྒྱུ་མཚན་མིན་པས་
འཚེད་པ་པོ་ཞེས་ཤེས་བརྗོད་གཅིག་པ་དག་གི་རྒྱུར་འཐད་པ་མ་ཡིན་ནོ། །སྐྱེས་བུ་དེ་དག་འཚེད་པའི་བྱ་
བ་མི་བྱེད་པ་ནའང་། འཚེད་པ་པོ་ཞེས་སྒྲ་གཅིག་ཏུ་བརྗོད་པ་མི་འཐད་པ་མ་ཡིན་ཏེ། དེ་དག་ལ་འཚེད་
60



པའི་ ནུས་པ་ཡོད་པའི་ཕྱིར་རོ་ཞེ་ན། དེ་མི་འཐ ་་དེ། རྗེས་འགྲོ་མེད་ཕྱིར་ནུས་པའང་མིན། །
ནུས་པའང་རྫས་ལ་སྒྲ་འཇུག་པའི་རྒྱུ་མ་ཡིན་ཏེ། ནུས་པ་རྫས་ལས་ཐ་དད་མེད་པས་སྐྱེས་བུ་སོ་སོ་ལ་ཕན་
ཚུན་ རྗེས་སུ་འགྲོ་བ་མེད་པའི་ཕྱིར་རོ། །ནུས་པ་རྫས་ལས་ཐ་དད་ན་རྫས་ལས་ཀྱི་རྒྱུ་མ་ཡིན་པར་འ གྱུར་
རོ། །གལ་ཏེ་རྫས་ཀྱིས་ནུས་པ་བསྐྱེད་ལ། ནུས་པ་ལས་བསྐྱེད་པས། ནུས་པའི་རྒྱུར་གྱུར་པའི་རྫས་ལ་
ལས་ཀྱི་སྒྲ་འཇུག་པའི་རྒྱུ འོ་ཞེ་ན། རྫས་ཀྱིས་ལས་བསྐྱེད་ན་ བར་གྱི་ནུས་པ་དོན་མེད་ལ། རྫས་ཀྱིས་ལས་
མི་བསྐྱེད་ན་ནུས་པ་ཉིད་ཀྱང་མི་བསྐྱེད་པར་འགྱུར་ཏེ། རྫས་དང་ལས་ལ་འབྲེལ་བ་མེད་པ་ལྟར། རྫས་
དང་ནུས་པ་ལ་འབྲེལ་བ་མེད་པར་མཚུངས་སོ། །རྫས་དང་ནུས་པ་ལ་དངོས་སུ་འབྲེལ་བ་མེད་ནའང་
ནུས་པ་གཞན་པས་འབྲེལ་བར་ བྱེད་དོ་ཞེ་ན་དེ་ལྟ་ན་ཐུག་པ་མེད་པར་འགྱུར་རོ། །
གཞན་ཡང་། གལ་ཏེ་འཚེད་པོ་ཉིད་སོགས་སྤྱི། །དང་པོ་ཉིད་དུ་དེ་ཡོད་སོགས། །
བཞིན་དུ་གསལ་འགྱུར་མིན་ན་ནི། །ཁྱད་པར་མེད་ཕྱིར་ཕྱིས་མི་འགྱུར། །སྐྱེས་བུ་དུ་མ་དག་
འཚེད་པ་པོ་ཉིད་ཅེས་པའི་སྤྱི་སྐྱེས་བུ་དང་འཕྲོད་འ དུས་འབྲེལ་བར་ཡོད་ན། སྐྱེས་བུ་དེ་དག་དང་པོ་སྐྱེས་
པ་ཉིད་ནས་འཚེད་པའི་སྤྱི་ཡོད་པར་འགྱུར་ཏེ། དང་པོ་ཉིད་ནས་འཕྲོད་འདུ་ཡོད་པའི་ཕྱིར་ཡོད་པ་ཉིད་
ཀྱི་སྤྱི་དང་ དང་པོ་ནས་འབྲེལ་བ་བཞིན་ནོ། །རང་འགྲེལ་ལས་ཀྱང་། དོན་ལ་འཕྲོད་པ་དང་འདུ་བའི་
ཆོས་ཅན་གྱི་སྤྱི་ཇི་སྙེད་པ་དེ་དག་ནི་འདིའི་སྐྱེ་བ་དང་ལྷན་ཅིག་ཏུ་འཕྲོད་པ་འདུ་བ་དག་ཡིན་ནོ་ཞེས་་་་་་་་
འཚེད་པའི་བྱ་བ་ལ་མ་ཞུགས་པ་ན་འཚེད་པའི་སྤྱི་དང་འཕྲོད་འདུའི་འབྲེལ་བ་མེད་དོ་ཞེ་ན། དེ་ལྟ་ན་
སྤྱིས་ཀྱང་མེད་པར་འ གྱུར་ཏེ། འཕྲོད་འདུ་ནི་རྟག་པ་ཉིད་ཀྱིས་རེས་འགའ་བ་མིན་པས་སྔ་ཕྱི་ཁྱད་པར་
མེད་པའི་ཕྱིར་རོ། །འཚེད་པའི་སྤྱི་དང་འཕྲོད་འདུ་སྔར་ནས་ཡོད་མོད། བྱ་བ་མི་བྱེད་པའི་ཚེ་མི་གསལ་
ཏེ་ ཕྱིས་བྱ་བ་བྱེད་པའི་ཚེ་བྱ་བས་ཕན་འདོགས་པ་ལ་ལྟོས་ནས་གསལ་བར་བྱེད་པ་ཡིན་ནོ་ཞེ་ན། །
འགྱུར་མེད་ལྟོས་པ་མེད། །འདི་ནི་ཕུལ་བྱུང་ཡོད་ན་ཡང་། །སྐད་ཅིག་ཉིད་ཕྱིར་བྱ་གང་
ལས། །འཚེད་པ་ཉིད་ཅེས་བྱ་བའི་སྤྱི་དེ་ནི་རྟག་པ་འམ། འོན་ཏེ་མི་རྟག་པ་ཡིན། རྟག་པ་རྐྱེན་
གྱིས་ཁྱད་པར་དུ་འགྱུར་བ་མེད་པའི་ཕྱིར། །བྱ་བས་ཕན་འདོགས་པ་ལ་ལྟོས་པ་མེད་ལ། ལྟོས་ན་ནི་
གདོན་མི་ཟར་བ་མི་རྟག་པར་འགྱུར་རོ། །གལ་ཏེ་འདི་ལ་ནི་རྐྱེན་གྱིས་སྔར་མེད་པའི་ཁྱད་པར་ཕུལ་བྱུང་
དུ་ཡོད་ན་ཡང་ལས་ནི་སྐད་ཅིག་མ་ཉིད་ཡིན་པའི་ཕྱིར། བྱ་བ་གང་ཞིག་ལས་གང་ལ་ལྟོས་པ་ལས་གསལ་
བར་བྱེད་པར་འགྱུར་ཏེ། བྱ་བ་བྱེད་པ་ནི། བྱེད་པ་པོའི་རྒྱུའི་ནུས་པ་བྱ་བ་འབྲས་བུ་ལ་སྦྱོར་ བར་བྱེད་
དགོས་ལ། དེ་ཡང་བྱེད་པ་པོ་ཡོད་པ་ན་བྱ་བ་འབྲས་བུ་མེད་ལ་བྱ་བ་འབྲས་བུ་ཡོད་པ་ན་བྱེད་པ་པོ་མེད་
61



པས་རྒྱུའི་ནུས་པ་སྦྱོར་བ་མི་འཐད་པའི་ཕྱིར་རོ། །དེ་སྐད་དུ་ཡང་། འདི་ན་བདག་དང་སེམས་ཅན་
མེད། །བྱེད་པ་པོ་ནི་མ་ད མི གས་སོ། །ཞེས་སོ། །དེས་ན་སྒྲ་དང་རྣམ་པར་རྟོག་པ་དག་ནི་ཕྱི་རོལ་་
གྱི་དོན་དངོས་པོར་གྲུབ་པ་ལ་ལྟོས་པ་མ་ཡིན་གྱི་ཐོག་མ་མེད་པའི་བག་ཆགས་ལས་བྱུང་བའོ། །གལ་ཏེ་
ཕྱི་རོལ་གྱི་དོན་ལ་ལྟོས་ན་སྐྲ་ཤད་དང་ཟླ་གཉིས་དུ་མ་ལ་གཅིག་གི་ སྒྲ་མེད་པར་འ གྱུར་ཏེ་དེ་དག་ལ་སྤྱི་
དངོས་པོར་གྱུར་པ་མེད་པས་སོ། ། ། ། །
གཉིས་པ་སྤྱི་དང་བྱེ་བྲག་ཐ་དད་མེད་པ་ལ་ཉེས་པ་མེད་པ་ལ་གསུམ་ལས། དང་པོ་ རང་གི་ལུགས་་
བརྗོད་པ་ནི། སྤྱི་མེད་ན་ཐམས་ཅད་ཐ་དད་པར་མཚུངས་པ་ལ་ཤ་པ་དང་ཤུག་པ་ལ་སོགས་པ་ལ་གཅིག་
གི་སྒྲ་འཇུག་ལ་ཀ་བ་དང་བུམ་པ་ལ་སོགས་པ་ལ་ཇི་ལྟར་སྒྲ་གཅིག་ཏུ་མི་འཇུག་ཅེ་ན། ཐ་དད་མཚུངས་
པ་ཡིན་ན་རིགས། །ཉེ་བ་གང་གིས་འགའ་ཞིག་ལ། །རབ་འཇུག་གཞན་ལ་མིན་དེ་ཉིད། །
སྒྲ་དང་ཤེས་པའི་རྒྱུ་ཡིན་ནོ། །ཞེས་བྱ་བ་ནི་བསྡུ་བའི་ཚིགས་སུ་བཅད་པའོ། །
ཤ་པ་དང་ཤུག་པ་ལ་སོགས་པ་ཡང་ཐ་དད་པ་ཡིན་ལ། ཀ་བ་དང་བུམ་པ་ལ་སོགས་པ་ཡང་ཐ་དད་
པར་མཚུངས་པ་ཡིན་ནའང་། ཤ་པ་དང་ཤུག་པ་ལ་སོགས་པ་གསལ་བ་ཐ་དད་པ་རྣམས་ལ་ནི་ཡལ་ག་
དང་མི་ལྡན་པ་རྣམ་པར་བསལ་བའི་རིགས་ཉེ་བ་གང་གིས་ཤ་པ་དང་ཤུག་པ་ལ་སོགས་པ་ལ་ནི་གཅིག་གི་་་་
སྒྲ་རབ་ཏུ་འཇུག་ལ། གཞན་ཀ་བ་དང་བུམ་པ་ལ་སོགས་པ་ལ་ནི་གཅིག་གི་སྒྲ་འཇུག་པ་མིན་ཏེ། ཡལ་
ག་དང་མི་ལྡན་པ་རྣམ་པར་བསལ་བ་ལ་སོགས་པའི་རིགས་ཉེ་བ་མིན་པའི་ཕྱིར་རོ། །དེས་ན་གཞན་སེལ་
བའི་སྤྱི་དེ་གཅིག་ཏུ་བརྗོད་པའི་སྒྲ་དང་རྣམ་པར་རྟོག་པའི་རྒྱུ་ཡིན་ནོ། །
གཉིས་པ་དེ་ལ་བརྩད་པ་སྤང་བ་ནི། སྤྱི་དངོས་པོར་སྨྲ་བ་དག་ན་རེ། གལ་ཏེ་ལྡོག་པ་སྤངས་
པ་ཡི། །དངོས་པོའི་རྗེས་འགྲོ་གཞན་མེད་ན། །གཅིག་གི་འབྲས་བུ་གཞན་གྱིར་མིན། །
ཤིན་ཏུ་ཐ་དད་ཕྱིར་ཞེ་ན། །གལ་ཏེ་ལྡོག་པའམ་གཞན་སེལ་བ་མ་གཏོགས་པའི་རྗེས་སུ་འགྲོ་བའི་སྤྱི་
དངོས་པོ་བ་གཞན་མེད་ན་ས་བོན་ཆུ་ལུད་རྣམས་ལ་སྤྱི་གཅིག་མེད་པས་ཤིན་ཏུ་ཐ་དད་པའི་ཕྱིར། ས་བོན་་
གཅིག་གི་འབྲས་བུ་དེ་ཆུ་ལུད་ཀྱི་འབྲས་བུ་མིན་ལ། ཆུ་ལུད་ཀྱི་འབྲས་བུ་དེ་ས་བོན་གྱི་མིན་པས་ཀུན་
ཚོགས་པས་འབྲས་བུ་མྱུ་གུ་གཅིག་བྱེད་པ་མིན་པར་འགྱུར་རོ་ཞེ་ན། དེའི་ལན་དུ། གལ་ཏེ་བདག་
ཉིད་གཅིག་པ་ཡིས། །དུ་མ་འབྲས་བུ་གཅིག་བྱེད་ན། །བདག་ཉིད་གཅིག་ལའང་དེ་ཡོད་
ཕྱིར། །ལྷན་ཅིག་བྱེད་པ་དོན་མེད་འགྱུར། །ཁྱེད་ལ་ཡང་གལ་ཏེ་ས་བོན་གཙོ་བོ་གཅིག་གི་བདག་
ཉིད་ཀྱིས་བཅིངས་པ་ཡིན པའི་ཕྱིར་ས་བོན་དུ་མས་འབྲས་བུ་གཅིག་བྱེད་ན། ས་བོན་གཅིག་ཉིད་ལའང་
**
，，，
62



མྱུ་གུ་སྐྱེད་བྱེད་ཀྱི་བདག་ཉིད་དུ་གྱུར་པའི་གཙོ་བོ་དེ་ཡོད་པའི་ཕྱིར་ས་བོན་གཅིག་པུ་མྱུ་གུ་བྱེད་པར་འགྱུར་
ལ། དེ་ལྟ་ན་ལྷན་ཅིག་བྱེད་པའི་རྐྱེན་ས་ཆུ་ལ་སོགས་པ་དོན་མེད་པར་འགྱུར་རོ། །འདི་ལྟར། ཐ་དད་
མེད་པའི་ངོ་བོ་དེ། །མི་འགྲོ་ཁྱད་པར་རྣམ་ངེས་བྲལ། །ས་བོན་དང་ ཐ་དད་མེད་པ་གཙོ་བོའི་
ངོ་བོ་དེ་ནི། ས་བོན་ལས་ཁྱད་པར་དང་བྲལ་ཞིང་ཁྱད་པར་མེད་པར་ཁོ་ན་ཡིན་པས། ས་བོན་དང་
དབྱེར་མེད་པའི་གཙོ་བོ་དེ་ནི་ས་ཆུ་ལ་སོགས་པ་ལ་ཁྱབ་པའི་ངེས་པ་དང་བྲལ་ཞིང་། མ་ཁྱབ་པར་འགྱུར་
བས་ལྷན་ཅིག་ཏུ་མི་གནས་པར་འགྱུར་ལ། དེ་ལྟར་ན་དེ་དག་ཀུན་ལ་གཅིག་ཏུ་གྱུར་ པའི་ གཙོ་བོ་མི་འཐད་
པས་དུ་མས་འབྲས་བུ་གཅིག་བྱེད་པ་མེད་པར་འགྱུར་རོ་ཞེས་པ་འདི་ནི། རང་འགྲེལ་ལས་འབྱུང་བའི་
དོན་ནོ། །ཐ་དད་མེད་པའི་གཙོ་བོའི་ངོ་བོ་དེ་རྒྱུའི་ཁྱད་པར་ས་ཆུ་ལ་སོགས་པ་རྗེས་སུ་མི་འགྲོ་བའི་ངེས་
པ་དང་བྲལ་ཏེ། རྗེས་སུ་འགྲོ་བར་ཁས་བླངས་སོ། །ཞེས་འགལ་བ་བརྗོད་པར་འཆད་དོ། །
གསུམ་པ་དེས་ན་བྱེ་བྲག་ཁོ་ན་རྒྱུར་སྒྲུབ་པ་ནི། གཅིག་དང་བྲལ་ན་འབྲས་མེད་ཕྱིར། །བྱེ་
བྲག་རྣམས་ལས་དེ་དག་འབྱུང་། །འབྲས་བུ་གང་ཡིན་པ་དེ་ནི་རྒྱུའི་ཡ་གྱལ་གང་རུང་ས་ལྟ་བུ་དང་
བྲལ་ན་ཡང་འབྲས་བུ་འབྱུང་བ་མེད་པའི་ཕྱིར། སྤྱི་དང་བྲལ་བའི་བྱེ་བྲག་གམ་རྒྱུ་སོ་སོ་བ་ཁོ་ན་ལས་འབྲས་
བུ་འབྱུང་ བར་གྲུབ་པའོ། །སྤྱི་ནི་རྗེས་སུ་འགྲོ་ཞིང་དོན་བྱེད་མི་ནུས་པས་རྒྱུར་མི་རུང་ལ། དོན་བྱེད་
ནུས་པ་གང་ཡིན་པ། །དེ་ཉིད་དོན་དམ་ཡོད་པ་ཡིན། །དེ་ཡང་རྗེས་འགྲོ་མེད་པ་ཁོ་ན་ཡིན་
ལ། གང་ཞིག །རྗེས་སུ་འགྲོ་བ་དེ་ལས་འབྲས་བུ་མི་འབྱུང་། །བར་ངེས་ཏེ་རྗེས་སུ་འགྲོ་བ་དེ་ནི་
བློས་བརྟགས་པ་ཙམ་ཡིན་པས་སོ། །གལ་ཏེ་ས་བོན་ལ་སོགས་པའི་ཐ་དད་པ་ལ་མྱུ་གུ་བསྐྱེད་པའི་སྤྱི་
གཅིག་ཡོད་ལ། །རྡོ་བ་གྱོ་མོ་ལ་སོགས་པ་ལ་མྱུ་གུ་བསྐྱེད་པའི་སྤྱི་མེད་པས་མྱུ་གུ་བསྐྱེད་པ་དང་མི་བསྐྱེད་
པར་འཐད་མོད། ཁྱེད་ཀྱི་ ལྟར་ན་ཐམས་ཅད་ལ་སྤྱི་མེད་པས་ ཐ་དད་པར་ཁྱད་པར་མེད་པས་ས་ས་བོན་
ལ་སོགས་པས་མྱུ་གུ་བསྐྱེད་པ་དང་། རྡོ་བ་གྱོ་མོ་ལ་སོགས་པ་མྱུ་གུ་མི་བསྐྱེད་པའི་ཁྱད་པར་མི་འཐད་པར་
འགྱུར་རོ་ཞེ་ན། བྱེ་བྲག་ཁོ་ན་ལས་འབྲས་བུ་འབྱུང་བ། དེས་ན་བདག་ཉིད་ཐ་དད་པར་མཚུངས་
ཀྱང་། །འགའ་ཞིག་རྒྱུ་ཡིན་གཞན་པ་མིན། །རང་བཞིན་འདི་ཡིན། ཞེས་ཏེ་དངོས་པོའི་ཆོས་
ཉིད་ཡིན་ནོ་ཞེས་པའོ། ། ། །
གསུམ་པ་སྤྱི་དང་བྱེ་བྲག་གཅིག་ཏུ་འདོད་པ་དགག་པ་ལ་གསུམ་སྟེ། གྲངས་ཅན་གྱི་འདོད་པ་དགག་
པ་དང༌། རིགས་པ་ཅན་གྱི་འདོད་པ་དགག་པ་དང༌། དེས་འཛེམ་མེད་པའང་ཁེགས་པར་བསྟན་
པའོ། །



དང་པོ་ལ་གྲངས་ཅན་ནི། རྡུལ་མུན་པ་སྙིང་སྟོབས་གསུམ་ཆ་མཉམ་པའི་གཙོ་བོའམ་སྤྱིའི་བདག་
ཉིད་གཅིག་པུ་དེས་ཤེས་བྱ་དེ་ཙམ་ཉི་ཤུ་རྩ་བཞི་པོ་ཐམས་ཅད་ལ་མེ་དང་ ཚ་བ་ལྟར་དབྱེར་མེད་པའི་བདག་
ཉིད་ཀྱིས་ཁྱབ་པར་འདོད་དོ། །འདི་མི་འཐད་པ་ལ་གསུམ་ལས། དང་པོ་ ཐ་དད་མེད་ན་ཧ་ཅང་ཐལ་
བ་ནི་ཐ་དད་པ། མེད་ན་ཅིག་ཅར་སྐྱེ་འཇིག་འགྱུར། །དེ་ལྟ་ན་ཤ་པ་ ཞིག་པ་ན་སྤྱིའང་འཇིག་
པར་འགྱུར་ཏེ། གཅིག་ཡིན་ པས་སོ། །དེ་འདོད་ན་མ་ཞིག་པ་ཙན་དན་དང་དབྱེར་མེད་པའི་སྤྱིའང་
ཞིག་པར་འགྱུར་ཏེ། སྤྱི་གཅིག་ཉིད་ཡིན་ལ་གཅིག་པུ་དེ་ནི་ཤ་པ་ཞིག་པ་ཉིད་ཀྱི་ཚེ་ཞིག་པས་སོ། །དེ་
ལྟ་ན་ཙན་དན་ཉིད་ཀྱང་ཞིག་པར་འགྱུར་ཏེ། ཙན་དན་དང་དབྱེར་མེད་ཀྱི་སྤྱི་ཞིག་པས་སོ། །སྤྱི་ཞིག་
ཀྱང་ཙན་དན་མི་འཇིག་ན་གཅིག་ཉིད་ཅེས་བྱ་བ་ཉིད་དུ་མི་འགྱུར་རོ། །དེ་ལྟ་ན་ཤ་པ་ལྟ་བུ་གཅིག་ཞིག་
པ་ན་ཤིང་ཐམས་ཅད་འཇིག་པ་དང༌། །གཅིག་སྐྱེས་པ་ན་ཐམས་ཅད་སྐྱེ་ བར་འགྱུར་རོ། །གྲངས་ཅན་
ན་རེ། གཙོ་བོའི་རང་བཞིན་དུ་གཅིག་པ་ཡིན་ནའང་། དེ་ལས་རྣམ་འགྱུར་ཐ་དད་དུ་ཡོད་པས།
སྐྱེ་འཇིག་ཅིག་ཅར་དུ་བྱེད་པ་དེ་ལྟར་མི་འགྱུར་རོ་ཞེ་ན། གཅིག་འཇིག་ཚེ། །བདག་གནས་ན་
ནི་དེ་ཡི་མིན། །དེས་ན་སྤྱི་ཉུད་བློར་མི་འགྱུར། །ཤ་པ་ལྟ་བུ་གཅིག་འཇིག་པའི་ཚེ་སྤྱི་དེ་གནས་
པ་ཡིན་ན་ནི། ཤ་པ་དང་སྤྱི་དེ་གཅིག་པའི་བདག་ཉིད་མིན་པར་འགྱུར་ལ། དེས་ན་དེ་དག་སྤྱི་དང་ཁྱད་
པར་གྱི་བློར་ཡང་མི་འགྱུར་ཏེ། དེ་དག་དོན་གཞན་ལྟོས་པ་མེད་པ་ཉིད་ཀྱིས་འབྲེལ་བ་མེད་པའི་ཕྱིར་
རོ། །
གཉིས་པ་སྤྱི་དངོས་མེད་ལ་སྐྱོན་མི་འགོ་བ་ནི། སྤྱི་དངོས་པོ་སྨྲ་བ་དག་ན་རེ། སེལ་བའི་སྤྱི་ཡང་
གསལ་བ་འགའ་ཞིག་ཞིག་པ་ན་མ་ཞིག་ན་གསལ་བ་དང་སྤྱི་གཅིག་མ་ཡིན་པར་འགྱུར་ལ། ཞིག་ནའང་
གསལ་བ་གཞན་ཐམས་ཅད་ཀྱང་ཞིག་པར་འགྱུར་བ་མཚུངས་སོ་ཞེ་ན། སེལ་བའི་སྤྱི་ལ་ངོ་བོ་མ་གྲུབ་པས་
ཞིག་པ་དང་མ་ཞིག་པར་བརྟགས་པའི་སྐྱོན་མེད་དོ་ཞེས་སྟོན་པ། ལྡོག་པ་ངོ་བོ་ཉིད་མེད་ཕྱིར། །
གནས་དང་མི་གནས་རྟོག་པ་མིན། །སྤྱི་ཡི་བློ་ཡང་བསླད་པ་ཡིན། །དེ་ཕྱིར་སུན་དབྱུང་བ་
ཡང་མེད། །གནས་པ་དང་མི་གནས་པ་ནི་མ་ཞིག་པ་དང་ ཞིག་པའོ། །སྤྱི་མ་གྲུབ་པས་སྤྱི་འཛིན་གྱི་
བློ་ལ་སྤྱིར་བཏ གས་པ་སྟེ། ཡུལ་མེད་པ་ལ་བློས་བཟུང་བའི་ཕྱིར་དེ་ནི་བསླད་པ་ཁོ་ན་ཡིན་ཏེ། རང་
འགྲེལ་ལས་ལོག་པའི་ཤེས་པ་འདི་ནི་ཡུལ་མེད་པ་ཅན་ཁོ་ན་ཡིན་ཏེ། དུ་མ་ལ་གཅིག་གི་རྣམ་པ་ཅན་གང་
ཡིན་པ་དེ་ནི་ཡུལ་མེད་པའི་ཕྱིར་གནས་པའམ་མི་གནས་པ་མ་ཡིན་ནོ་ཞེས་སོ། །འདིར་མཛོད་མཛད་
པས། རང་མཚན་ལ་སེལ་བ་མ་ཡིན་དགག་དང་། རྟོག་པའི་ངོར་གཞན་བསལ་བ་ལ་སེལ་བ་མེད་དགག་



ཏུ་བྱེད་པ་ནི་སློབ་དཔོན་གྱི་ གཞུང་གི་དགོངས་པ་མ་ཡིན་ཞིང་། ་ རིགས་པས་ཀྱང་མི་འཐད་དེ། རང་
མཚན་ནི་ལོག་པ་ཡིན་པས་སེལ་བའི་བརྡ་མེད་དེ། ། སྣང་བ་དང་སེལ་བ་ནི་ཤེས་པ་ཡུལ་ལ་འཇུག་པའི་
འཛིན་སྟངས་ཁོ་ན་ཡིན་ནོ། །གལ་ཏེ་དོན་ཉིད་སེལ་བ་ཡིན་ན་སེལ་བ་སྣང་ཡུལ་དུ་འགྱུར་བས་སེལ་བ་
ཉིད་ཉམས་སོ། །རྟོག་པའི་ངོར་གཞན་བསལ་བ་སེལ་བ་མེད་དགག་ཡིན་པ་ཡང་མི་དེ། དེ་ལྟ་ན་འབྲས་
བུ་དང་རང་བཞིན་གྱི་རྟགས་ཀྱིས་མེ་མེད་དང་རྟག་པ་བསལ་བ་ཡང་མེད་དགག་ཏུ་འགྱུར་ལ་དེ་ལྟ་ན་མི་་་་
རྟག་པ་དངོས་མེད་དུ་འགྱུར་རོ། །སྒྲུབ་བྱེད་སྔ་མ་དག་གིས་ནི། །མ་ཡིན་དགག་པ་སྒྲུབ་ཕྱིར་རོ། །
ཞེས་པ་འདིའང་ཇི་ལྟར་དྲང༌། དེས་ན་དགག་བྱ་བཀག་ནས་ཤུལ་དུ་ཆོས་གཞན་འཕེན་ན་ནི་སེལ་བ་མ་
ཡིན་དགག་ཡིན་ལ། ཆོས་གཞན་མི་འཕེན་ན་ནི་མེད་དགག་ཡིན་ནོ། །དེས་ན་དོན་རང་མཚན་ལ་སེལ་
བར་མིང་འདོགས་པ་དང༌། ལྡོག་པ་གཅིག་ཏུ་དོན་ལ་ཡོད་ཅེས་པ་དང་། སྤྱི་དུ་མར་དོན་ལ་ཡོད་ཅེས་
འདོད་པ་འདི་དག་ནི་ལྷུང་བཟེད་ལ་བུམ་པར་བསྙོན་པ་ལྟར་གཞུང་ལུགས་ལ་མ་གྲགས་པའི་བརྡ་གསར་པ་
བཏ གས་ནས་བླུན་པོ་མགོ་བསྐོར་བྱེད་ཅིང་མཁས་པ་རྣམས་ལ་བཞད་གད་སྟོན་པར་བྱེད་པ་ཡིན་པས་རྙེད་
པ་ཚོལ་བའི་རྣམ་པར་ཐར་བ་ཡིན་ནོ། །
གསུམ་པ་སྤྱི་མེད་ན་ཐ་དད་ཀྱིས་བསྐྱེད་པ་མི་འཐད་པ་སྤང་བ་བརྒལ་ལན་གྱི་ཕྲེང་བ་ལ་རྩོད་པ་་་་་་
དགོད་པ་ནི། དེ་ཡི་སྐྱེད་བྱེད་ངོ་པོ་གང་། །དེ་ལས་གཞན་པས་ཇི་ལྟར་སྐྱེད། །གལ་ཏེ་
རྒྱུ་ཐ་དད་པ་རྣམས་ལ་སྤྱི་མེད་ན། ས་བོན་དེའི་སྐྱེད་བྱེད་ཀྱི་ངོ་བོ་གང་ཡིན་པ་དེ་ལས་གཞན་ས་ཆུ་ལ་
སོགས་པས་སྐྱེད་པ་མེད་ལ། ས་ཆུ་ལ་སོགས་པའི་སྐྱེད་བྱེད་ཀྱི་ངོ་བོ་གང་ཡིན་པ་དེ་ནི་ས་བོན་གྱིས་སྐྱེད་པ་
མེད་པས། དེ་རྣམས་ཐུན་མོང་དུ་འབྲས་བུ་གཅིག་བྱེད་པ་མི་འཐད་པར་འགྱུར་རོ་ཞེ་ན། ཐ་དད་ཁྱད་
པར་ཉིད་སྐྱེད་བྱེད། །རྒྱུའི་ཐ་དད་པ་རྣམས་ནི་འབྲས་བུའི་ཁྱད་པར་ཐ་དད་ཉིད་སྐྱེད་པར་བྱེད་དེ། །
ས་བོན་གྱིས་མྱུ་གུའི་ངོ་བོ་ཙམ་དང༌། ཆུ་ཡིས་གཤེར་བ་ལ་སོགས་པ་ཐ་དད་པ་དག་སྐྱེད་པར་བྱེད་པའོ། }
རྒྱུ་དུ་མ་དེ་ལའང་ཐ་དད་མིན་པའི་སྤྱི་མོད། །དོ་ཞེ་ན་སྤྱི་དེས་འབྲས་བུ་དེ་སྐྱེད་པ་མིན་པར་
བརྗོད། །ཟིན་ཏེ། དོན་བྱེད་མི་ནུས་པའི་ཕྱིར་རོ་ཞེས་སོ། །དོན་དེ་ནི་བློ་ལ་སྣང་བའང་གཞན་
བསལ་བ་ལ་མི་བརྟེན་པས། །ཐ་དད་པ་དག་ཁོ་ན་འབྲས་བུ་བྱེད་པ་ཡིན་ལ། ཐ་དད་པ་དེ་ཉིད་
ནི་དོན་ཞེས་ཀྱང་བྱ་ལ། དེ་ནི་གཞན་ལས་ལོག་པ་ཡིན། །དེ་ནི་ཕྱི་མ་སྐྱེད་བྱེད་ཀྱི་རྒྱུ་དང༌། སྔ་
མས་བསྐྱེད་པའི་འབྲས་བུར་བཞེད། །དེ་ནི་ཡུལ་དུས་སོ་སོར་མ་འདྲེས་པར་སྣང་བའི་ཕྱིར་རང་གི་
མཚན་ཉིད་དུ་འདོད་ཅིང་། རང་མཚན་དེ་ནི་བླང་བ་དང་དོར་བའི་འབྲས་བུ་ཅན་ཡིན་པ་ལས༔



འབྲས་བུ་དོན་དུ་གཉེར་བའི་སྐྱེས་བུ་ཐམས་ཅད་དོན་རང་གི་མཚན་ཉིད་ཐ་དད་པ་ཁོ་ན་ལ་འཇུག་་་༌
པར་འགྱུར་བ་ཡིན་ནོ། །དངོས་པོ་ཐ་དད་པར་མཚུངས་པ་ལ་ས་ས་བོན་ལ་སོགས་པས་མྱུ་གུ་བྱེད་ལ།
རྡོ་བ་གྱོ་མོ་ལ་སོགས་པ་ཇི་ལྟར་མི་བྱེད་ཅེ་ན། དེ་ནི་ ཐ་མི་དད་དུ་འདོད་པ་ལ་ཡང་མཚུངས་སོ་ཞེས་སྟོན་
པ། ཇི་ལྟར་ཐ་དད་མེད་ཁྱད་མེད། །ན་ཡང་ཐམས་ཅད་ཀུན་སྒྲུབ་མིན། །དེ་བཞིན་ཐ་
དད་ཁྱད་མེད་ནའང་། །ཐམས་ཅད་ཀུན་གྱི་སྒྲུབ་བྱེད་མིན། །ཇི་ལྟར་གྲངས་ཅན་གྱི་ལུགས་
ལའང་། ཐམས་ཅད་གཙོ་བོས་བཅིངས་པར་ཐ་དད་མེད་པར་ཁྱད་པར་མེད་ནའང༌། ས་བོན་ལ་སོགས་
པ་མྱུ་གུའི་སྒྲུབ་བྱེད་ཡིན་གྱི། རྡོ་བ་གྱོ་མོ་ལ་སོགས་ཐམས་ཅད་མྱུ་གུ་ལ་སོགས་པ་འབྲས་བུ་ཀུན་གྱི་སྒྲུབ་
བྱེད་མིན་པ་དེ་བཞིན་དུ། རྒྱུ་ཐམས་ཅད་ཐ་དད་པར་ཁྱད་པར་མེད་ནའང་། རྒྱུ་ཐམས་ཅད་ནི་འབྲས་
བུ་ཀུན་གྱི་སྒྲུབ་བྱེད་མ་ཡིན་ནོ། །ངེད་ཀྱི་ལུགས་ལ་རྒྱུ་རྣམས་ཐ་དད་ན་ཡང་དངོས་པོ་ཡི། །ཆོས་
ཉིད་ཀྱིས་ས་བོན་ལ་སོགས་པ་འགའ་མྱུ་གུའི་བྱེད་པ་པོར་འགྱུར་ལ་རྡོ་བ་ལ་སོགས་པ་འགའ་ཞིག་བྱེད་་
པ་པོར་མི་འགྱུར་བ་འཐད་ཀྱི། ཁྱེད་ཀྱི་ལུགས་ལའང་། ཐ་དད་མེད་ནའང་གཅིག་ཉིད་ཀྱིས། །
བྱེད་དང་མི་བྱེད་འགལ་བར་འགྱུར། །ས་ས་བོན་དང་གཙོ་བོ་གཅིག་པའི་བདག་ཉིད་ཀྱིས་མྱུ་གུ་
བྱེད་ན། སྨྱུ་གུ་བྱེད་པའི་བདག་ཉིད་ཀྱི་གཙོ་བོ་དེ་དང་། རྡོ་བ་གྱོ་མོ་ལ་སོགས་པ་ཡང་གཅིག་ཉིད་ཡིན་
པའི་ཕྱིར། གཙོ་བོས་མྱུ་གུ་བྱེད་པ་དང་རྡོ་བ་ལ་སོགས་པ་མྱུ་གུ་མི་བྱེད་པར་འགལ་ལོ། །དེ་ཐམས་ཅད་
གཙོ་བོས་ཐ་དད་མེད་པ་ཡིན་ནའང་། རྣམ་འགྱུར། ཐ་དད་དུ་ཡོད་པ་དེའི་ཕྱིར་ནས་ཀྱི་ས་
བོན་ལ་སོགས་པ་ལ་ས་ལུའི་མྱུ་གུ་བསྐྱེད་པའི་བྱ་བ་མེད་ལ། ས་ལུའི་ས་བོན་ལ་སོགས་པ་ལ་ནས་ཀྱི་
མྱུ་གུ་བསྐྱེད་པའི་བྱ་བ་མེད་དོ། །ཞེ་ན་ལྷན་ཅིག་བྱེད་མི་བྱེད། །ལྷན་ཅིག་བྱེད་རྐྱེན་ས་ཆུ་ལ་
སོགས་པ་མྱུ་གུ་བྱེད་པ་པོ་ཉིད་མིན་པར་འ གྱུར་ཏེ། མྱུ་གུ་བྱེད་པའི་རང་བཞིན་ས་བོན་དང་དབྱེར་མེད་
པ་དེ་ལས་ཐ་དད་པའི་ཕྱིར་རོ། །གང་འབྲས་བུ་བྱེད་པའི་བདག་ཉིད་ལས་ཐ་དད་པ་དེ་ནི་འབྲས་བུ་
དེའི་བྱེད་པ་པོ་མ་ཡིན་ཏེ། ནས་ཀྱི་ས་བོན་ནས་ཀྱི་མྱུ་གུ་བྱེད་པ་ལས་ཐ་དད་པའི་རྡོ་བ་བཞིན། ས་ཆུ་
ལ་སོགས་པ་ཡང་འབྲས་བུ་དེ་བྱེད་པའི་བདག་ཉིད་ཀྱིས་ས་བོན་ལས་ཐ་དད་པར་ཁས་བླངས་སོ། །ཁྱེད་
ཉིད་ཀྱི་ལུགས་ལ་ཡང་ས་ས་བོན་དེ་དག་ཐ་དད་པ་མ་ཡིན་ནམ་ཞེ་ན་ཐ་དད་པ་ཡིན་མོད་ཀྱི་འབྲས་བུ་བྱེད་་
པ་ལས་ཐ་དད་པ་མ་ཡིན་ནོ། །དེའི་ཚེ་ས་བོན་དེ་འབྲས་བུ་མི་བྱེད་པ་ཡིན་ནམ་ཞེ་ན། ཚོགས་པ་ཚང་
བའི་ས་བོན་ནི་འབྲས་བུ་བྱེད་པ་པོ་ཡིན་ལ་ཁ་ཡར་བ་ནི་མ་ཡིན་ནོ། །ཚོགས་པ་ཚང་བའི་ས་བོན་ལ་ས་
ཆུ་ཐ་དད་པའི་ཕྱིར་དེའི་ཚེ་ས་ཆུ་མྱུ་གུའི་བྱེད་པ་པོ་མིན་པར་འགྱུར་རོ་ཞེ་ན། ཚོགས་པ་ཚང་བའི་ས་བོན་
66



ལས་ས་ཆུ་ཐ་དད་པ་མ་ཡིན་ཏེ། ཚོགས་པ་ཚང་བ་ཉིད་དང་ས་བོན་གཅིག་ཉིད་ཡིན་པས་སོ། །དེ་ལྟ་
ན་སྤྱི་དངོས་པོ་གཅིག་ཉིད་ཁས་བླངས་པར་འགྱུར་རོ། །ཞེ་ན། མ་ཡིན་གྱི་ཚོགས་པ་ཐམས་ཅད་ཀྱང་
མྱུ་གུ་བསྐྱེད་པ་མ་ཡིན་པ་ལས་ལོག་ཙམ་དུ་གཅིག་པ་ཉིད་ཀྱི་ཕྱིར་རོ། །གཅིག་ཏུ་བཟུང་བ་ནི་བློས་
བརྟགས་པ་ཁོ་ནའོ། །འོན་ཏེ་རིམ་བཞིན་བྱེད་པོ་ཉིད། །གྲངས་ཅན་ན་རེ། ནས་ཀྱི་ས་བོན་
གཙོ་བོ་ནས་ཀྱི་མྱུ་གུ་བྱེད་པ་དང་གཅིག་ཀྱང་དེའི་ཚེ་ས་ལུའི་མྱུ་གུ་བྱེད་པར་མི་འགྱུར་ཏེ། ནས་ཀྱི་ས་བོན་
གྱི་ཚུལ་དུ་ཞུགས་པའི་ཚེ་ནས་ཀྱི་མྱུ་གུ་བྱེད་ལ། ཕྱིས་ས་ལུའི་ས་བོན་གྱི་ཚུལ་དུ་ཞུགས་ནས། ས་ལུའི་མྱུ་
གུ་སྟེ་རིམ་བཞིན་བྱེད་དོ་ཞེ་ན། དེ་ཅི་དངོས་དེ་ཉིད་ཀྱི་འམ། །སྔ་ཕྱིར་མྱུ་གུ་བྱེད་པ་དེ་ཅི་གཙོ་བོ་དེ་
ཉིད་ཡིན་ན་སྔར་ནས་ཀྱི་མྱུ་གུ་བྱེད་པ་དེ་ས་ལུའི་བྱེད་པ་ནི་ཉམས་ན་ནི་མི་རྟག་པར་འགྱུར་ལ། མ་ཉམས་
ན་ནི་ད་དུང་དུ་ནས་ཀྱི་མྱུ་གུ་ཉིད་བྱེད་པར་འགྱུར་རོ། །རང་འགྲེལ་ལས་གཅིག་པ་ཉིད་ཉམས་ཏེ་ཅིར་
ཡང་མི་རུང་བའོ་ཞེས་སོ། །
གཉིས་པ་རིགས་པ་ཅན་དགག་པ་ནི། སྤྱི་དང་བྱེ་བྱག་གཅིག་པ་ལ་སྔར་བརྗོད་པའི་ཉེས་པར་མ་
ཟད་དེ། གཞན་ཡང་། དེ་ལྡན་དངོས་པོ་ཤིན་ཏུ་ནི། །ཐ་དད་ཐ་དད་མིན་འགྱུར་བའམ། །
འདྲ་དང་མི་འདྲའི་བདག་ཉིད་ཅན། །དེ་དག་ཕན་ཚུན་ཐ་དད་འགྱུར།། སྤྱི་དང་བྱེ་བྲག་གཅིག་
པ་དེ་ལྟ་ན་སྤྱི་དེ་དང་གསལ་བ་ཤ་པ་དང་ཤུག་པ་ལ་སོགས་པ་ཤིན་ཏུ་ཐ་དད་པ་རྣམས་ཀྱང་ཐ་དད་མིན་་་་་
པར་འགྱུར་ཏེ། ཐམས་ཅད་ཀྱང་སྤྱི་གཅིག་དང་གཅིག་པ་ཉིད་ཀྱིས་གྲུབ་པ་དང༌། བདེ་བ་ཐ་དད་མ་
ཡིན་པར་འ གྱུར་བས་སོ། །གལ་ཏེ་གྲུབ་བདེ་ཐ་དད་མེད་པ་མ་ཡིན་ན་ནི་སྤྱི་དང་བྱེ་བྲག་དེ་དག་ཐ་དད་
པར་འགྱུར་ཏེ། སྤྱི་ནི་འདྲ་བའི་བདག་ཉིད་ཡིན་ལ་བྱེ་བྲག་མི་འདྲ་བའི་བདག་ཉིད་ཡིན་པས་ཆོས་འགལ་
བ་གནས་པའི་ཕྱིར་རོ། །སྤྱི་དང་བྱེ་བྲག་ནི་རང་འགྲེལ་ལས་བདག་ཉིད་ཐམས་ཅད་ཀྱིས་ཐ་དད་མེད་པ་
ཁོ་ན་མ་ཡིན་ཏེ། དེ་ཡང་ཐ་དད་པར་འགྱུར་རོ་ཞེ་ན། ཞེས་ཏེ་སྤྱི་ནི་ནུས་པའི་བདག་ཉིད་ཡིན་ཏེ་
གཙོ་བོས་གཞན་དག་བསྐྱེད་པའི་ཕྱིར་རོ། ་་།ཁྱད་པ་ ནི་གསལ་བའི་ངོ་བོ་ཉིད་ཡིན་ཏེ་འཇིག་རྟེན་པ་
ཐམས་ཅད་ཀྱིས་མཐོང་པའི་ཕྱིར་རོ་ཞེ་ན། བདག་ཉིད་གང་གིས་དེ་དག་གི། །ཁྱད་པར་སྤྱི་ཞེས་བྱ་
བ་དེ། །གལ་ཏེ་དེ་དག་ཐ་དད་ན། །ཐ་དད་ཉིད་འགྱུར་དེ་ལྟ་ནའང་། །ཇི་ལྟར་བུམ་སོགས་
ཕན་ཚུན་བཞིན། །སྤྱི་དང་ཁྱད་པར་དུ་འདོད་པའང་། །སྤྱི་དང་ཁྱད་པར་ཅན་མི་འགྱུར། །
སྤྱི་དང་གསལ་བ་དེ་དག་ཆོས་སམ། ཁྱད་པར་གྱི་བདག་ཉིད་གང་གིས་དེ་དག་གི་ཁྱད་པར་དང་སྤྱི་ཞེས་
བྱ་བ་དེ་བདག་ཉིད་ཐ་དད་ན་སྤྱི་དང་གསལ་བ་ཐམས་ཅན་དུ་ཐ་དད་པ་ཉིད་དུ་འགྱུར་ཏེ། ཆོས་འགལ་
，
67



་་་་
བ་ཁས་བླངས་པས་སོ། །དེ་ལྟར་ཐ་དད་པར་འདོད་ནའང་ཇི་ལྟར་བུམ་པ་དང་ཀ་བ་ལ་སོགས་པ་ཕན་
ཚུན་ཐ་དད་ཅིང་ཕན་པ་མེད་པ་བཞིན་དུ། སྤྱི་དང་ཁྱད་པར་དུ་འདོད་པ་དེའང་སྤྱི་དང་ཁྱད་པར་ཅན་
དུ་མི་འགྱུར་ཏེ་འབྲེལ་བ་མེད་པའི་ཕྱིར་རོ། ་ །དེ་ཡང་ཐ་དད་ཅིང་ཕན་མི་འདོགས་པས་སོ། །ཐ་དད་
པར་ཁས་བླངས་ཤིང་། ཕན་འདོགས་པ་མེད་དེ། དུས་མཉམ་ཞིང་སྤྱི་རྟག་པ་རྐྱེན་གྱིས་ཁྱད་པར་དུ་མི་
འགྱུར་བའི་ཕྱིར་རོ། །དེས་ན་ཐ་དད་པའི་རྒྱུ་དག་ལ་སྤྱི་དངོས་པོར་གྲུབ་པ་གཅིག་ཡོད་པས། འབྲས་
བུ་བྱེད་པ་མ་ཡིན་གྱི། ཐ་དད་པ་ཁོ་ནར་རྒྱུར་གྲུབ་པས། གང་གི་བདག་ཉིད་མདུན་བྱས་ནས། །
བསྒྲུབ་བྱ་དེ་འབྲས་འདོད་པ་ཅན། །སྐྱེས་བུ་འདི་ནི་འཇུག་པར་འགྱུར། །བསྒྲུབ་བྱ་བཞོ་རྨོ་ལ་
སོགས་པ་དེའི་འབྲས་བུ་འདོད་པ་ཅན་གྱི་སྐྱེས་བུ་འདི་ནི། ཐ་དད་པ་གང་གི་བདག་ཉིད་ཁོ་ན་མདུན་
དུ་བྱས་ནས་ཐ་དད་པ་ལ་འཇུག་པར་འགྱུར་གྱི། ཐ་དད་མེད་པའི་སྤྱི་ལ་འཇུག་པ་ནི་མ་མཐོང་ངོ༌། །
དེས་ན། དེ་རྟེན་ཐ་དད་ཐ་དད་མེད། །དཔྱད་བྱ་རང་བདག་ཉིད་ཐ་དད། །ལྡོག་པ་མཚུངས་
པ་ཉིད་དག་ནི། །ཡོད་ཉིད་དངོས་པོ་རྗེས་འགྲོ་མེད། །འཇུག་པ་ལ་སོགས་ཐལ་འགྱུར་
ཕྱིར། །འབྲས་བུ་དོན་དུ་གཉེར་བ་ཅན་ལ་འཇུག་པ་ན་དོན་བྱེད་པ་དེའི་རྟེན། ཐ་དད་པ་ཁྱད་པར་
ཡིན་ནམ། ཐ་དད་མེད་ པའི་སྤྱི་ཡིན་ཞེས་དཔྱད་པ་བྱས་ན། དངོས་པོ་རང་གི་བདག་ཉིད་ཐ་དད་པ་དེ་
དག་ཀྱང་དེ་མ་ཡིན་ལས་ལྡོག་པར་མཚུངས་པ་ཉིད་དག་ནི་གསལ་བ་ཀུན་ལ་ཡོད་པ་ཉིད་པས་གསལ་བ་ཐ་་་
དད་པ་གང་རུང་ལ་འཇུག་པར་འགྱུར་བ་ཡིན་གྱི་རྗེས་སུ་འགྲོ་བའི་སྤྱི་དངོས་པོར་གྲུབ་པ་གཅིག་ཡོད་པ་་་་༌་
མིན་ནོ། །གལ་ཏེ་སྤྱི་དངོས་པོར་གྲུབ་པ་གཅིག་དང་གསལ་བ་ཐམས་ཅད་ཐ་དད་མེད་ན་གསལ་བ་ཐམས་
ཅད་ཀྱང་གཅིག་ཏུ་འགྱུར་བས། ཆུ་སྐྱོར་དོན་དུ་གཉེར་བས་སྣམ་བུ་ལ་འཇུག་པ་ལ་སོགས་པ་ཧ་ཅང་ཐལ་
བར་འ གྱུར་ བའི་ཕྱིར་རོ། །
གསུམ་པ་དེས་འཛེམ་མེད་པའང་ཁེགས་པར་བསྟན་པ་ནི། དེ་ཉིད་ཀྱིས་ནི་འཛེམ་མེད་པ། །
མུན་སྤྲུལ་གང་ཅིའང་རུང་སྨྲ་བ། །དེ་དག་ཀྱང་ནི་བསལ་བ་ཡིན། །མཐའ་གཅིག་པ་ནི་སྲིད་
ཕྱིར་རོ། །སྤྱི་དངོས་པོར་གྲུབ་པ་གཅིག་བཀག་པ་དེ་ཉིད་ཀྱིས། གཅེར་བུ་པ་རྔ་མོ་ཡང་ཞོར་འགྱུར་
ཞིང་། མི་འགྱུར་རོ་ཞེས་རྔ་མོ་ཞོར་འགྱུར་ཏེ་རང་མཚན་གཅིག་པའི་ཕྱིར་རོ། །གནས་སྐབས་ཐ་དད་
པའི་ཕྱིར་རྔ་མོ་ཞོར་མི་འགྱུར་རོ་ཞེས་པ། དེ་དག་གཅིག་པ་དང་མི་གཅིག་པ་གང་དུ་ཡང་ཁས་བླང་དུ་མི་
རུང་བ་མུན་སྤྲུལ་གང་ཅིའང་རུང་བ་སྨྲ་བ་དེ་དག་ཀྱང་བསལ་བ་ཡིན་ཏེ། དངོས་པོ་རྣམས་སྤྱི་དང་བྲལ་བ་
ཕན་ཚུན་མ་འདྲེས་པ་མཐའ་གཅིག་ཏུ་ངེས་པའི་ཕྱིར་རོ། །དེ་ལྟ་མ་ཡིན་ན། ཐམས་ཅད་གཉིས་
68



ཀའི་ཇོ་བོ་ཉིད།། །དེ་ཞོ་དང་རྔ་མོ་ལ་སོགས་པ་ཐམས་ཅན་ཕན་ཚུན་ཞོའང་རྔ་རྨོ་དང་། རྔ་མོའང་
ཞོའི་ངོ་བོ་ཉིད་ཡིན་ན། ཞོ་ལས་རྔ་མོ་དེའི་ཁྱད་པར་བསལ་ཞིང་། རྔ་མོ་ལའང་ཞོའི་ཁྱད་པར་བསལ་
བའི་ཕྱིར་ཁྱད་པར་མེད་པར་ཟད་པས། ཞོ་འཐུང་ཞེས་ནི་བསྐུལ་བ་ན། །ཅི་ཕྱིར་རྫ་མ་ལ་མི་
རྒྱུག །འོན་ཏེ་ཞོ་དང་རྔ་མོ་ལ་ཕུལ་དུ་བྱུང་བའི་ཁྱད་པར་འགའ་ཞིག་ཡོད། དོན་རྔ་མོ་ལས་ཕུལ་དུ་
བྱུང་བ་དེ་ཉིད་ལ་ཞོ་ཡིན་ལ་དེ་ནི་གཞན་རྔ་མོ་ལ་མེད་པའི་ཕྱིར་ཞོ་རྔ་མོ་ཡིན་པའང་མིན་ལ། རྔ་མོ་
ཞོ་ཡིན་པའང་མིན་པས་གཉིས་ཀ་མིན་གཞན་དང་གཞན་ཡིན་པར་གྲུབ་པའོ། །དེ་ལྟར་མ་ཡིན་པར་
ཞོ་དང་རྔ་མོ་ལ་སོགས་ཐམས་ཅད་ཀྱང་ཀུན་གྱི་བདག་ཉིད་ཡིན་ན། རྔ་མོ་དང་ཞོ་ལ་སོགས་པ་བློ་སྒྲ་
ཐ་དད་པའང་འཐད་པར་མི་འགྱུར་རོ། །ཁྱེད་ནི་རྔ་མོ་ཞོར་འགྱུར་ཞིང་མི་འགྱུར་རོ་ཞེས་ཐ་དད་
གཅིག་ཏུ་བསྡུས་པར་སྨྲ་བ་ལ། ཐ་དད་དེ་ཉིད་མེད་པའི་ཕྱིར་གཅིག་ཏུ་བསྡུས་པ་མི་སྲིད་པར་འགྱུར་
རོ། །
བཞི་པ་གཅིག་དང་ཐ་དད་བཀག་པ་ལ་མི་འཐད་པ་སྤང་བ་ནི། སྤྱི་དང་བྱེ་བྲག་ཐ་དད་པ་དང་
ག ཅིག་པ་གཉིས་ཀ་ལ་ཡང་སྐྱོན་བརྗོད་པའི་ཕྱིར་དེ་དག་ལས་རྣམ་པ་གཞན་མེད་པས་ཁྱེད་ལའང་ཉེས་པ་་་་
མཚུངས་་སོ་ཞེ་ན། དངོས་མེད་ཇོ་བོ་མེད་པའི་ཕྱིར། །ངོ་བོ་བརྗོད་པ་དཔྱད་བྱ་ཉིད། །མ་ཡིན།
ཞེས་ཏེ། སྤྱི་དངོས་པོར་གྲུབ་ན་གསལ་བ་དང་གཅིག་དང་ཐ་དད་པ་གང་རུང་དུ་བརྟགས་པའི་སྐྱོན་གྱིས་
གནོད་ན་ཡང་། གཞན་སེལ་བའི་སྤྱི་ལ་ནི་དངོས་པོའི་ངོ་བོར་གྲུབ་པ་མེད་པས་ངོ་བོ་གཅིག་དང་ཐ་དད་དུ་
བརྗོད་པ་དཔྱད་པར་བྱ་བ་མ་ཡིན་ཏེ་རི་བོང་གི་རྭ་བཞིན་ནོ། །དེ་ལྟ་ན་ཤ་པ་ལ་སོགས་རིགས་མཐུན་པ་
ལ་གཅིག་ཏུ་བརྗོད་པའི་སྒྲ་རྟོག་མེད་པར་འགྱུར་རོ་ཞེ་ན། སྒྲ་ནི་དེ་དག་ཉིད། །རྣམ་གཅོད་རྗོད་
པར་བྱེད་པར་གྲུབ། །སྟེ་སྒྲས་ནི་སྤྱི་དངོས་པོར་གྲུབ་པ་བརྗོད་པ་མ་ཡིན་གྱི། བག་ཆགས་གོམས་པའི་
མཐུ་ལས་འབྱུང་བ་དེ་མ་ཡིན་རྣམ་པར་བསལ་བ་ཙམ་ཁོ་ན་བརྗོད་པ་ཡིན་ནོ། །མཛོད་མཛད་པས་མེད་
པའི་སྒྲ་རྟོག་སེལ་བ་ལ་འཇུག་པར་བསྟན་པ་ཞེས་འཆད་པ་ནི་གཞུང་གི་དགོངས་པ་མ་ཡིན་ནོ། །ཁས་་
བླངས་བདག་གཅིག་གི་འབྲེལ་བ་ངེས་པར་བྱ་བ་བཤད་ཟིན་ཏོ། ། ། །
ད་ནི་རང་བཞིན་བདག་གཅིག་གི་འབྲེལ་བ་གཏན་ལ་དབབ་པ་ལ་གཉིས་ལས། དང་པོ་སྦྱོར་བའི་
དབྱེ་བ་ནི། རང་བཞིན་ཁྱད་པར་བྱེ་བྲག་ལ། །ལྟོས་པའང་འོན་ཏེ་འབའ་ཞིག་པ། །བསྒྲུབ་བྱ་
སྒྲུབ་པའི་ཕྱིར་བརྗོད་དེ། །འཇིག་ལ་འབྲས་དང་ཡོད་ཉིད་བཞིན། །རང་བཞིན་གྱི་གཏན་ཚིགས་
ནི་བསྒྲུབ་བྱ་གཅིག་སྒྲུབ་པའི་ཕྱིར། འབྲེལ་བ་ཅན་གྱི་རྟ གས་གཉིས་བསྟན་ཏེ། ཁྱད་པར་གྱི་བྱེ་བྲ་ཀ་ཁ་



ནི༔་་་་
1
，
་
བ
་
་
ལྟོས་པ་སྟེ། བྱས་པས་འཇིག་པ་སྒྲུབ་པ་ལྟ་བུ་དང༌། འོན་ཏེ་ཁྱད་པར་གྱི་བྱེ་བྲག་ལ་མི་ལྟོས་པ་དག་པ་བ་
ཡོད་པས་འཇིག་པ་སྒྲུབ་པ་ལྟ་བུའོ། །དེ་ལ་ཡོད་པ་ནི་དག་པ་བ་ཡིན་ཏེ། སྒྲ་ཡོད་པ་ལ་རྒོལ་ཕྱིར་རྒོལ་
གང་གིས་ཀྱང་བསྙོན་པ་མེད་པའི་ཕྱིར་རོ། །བྱས་པ་ནི་ལྟོས་པ་བ་ཡིན་ཏེ། སྤྱོད་པ་བ་ལ་སོགས་པ་སྒྲ་
བྱས་པར་མི་འདོད་པས་སླར་ཡང་སྒྲུབ་དགོས་པའི་ཕྱིར་རོ། །དེ་ལྟར་ན་བྱས་པ་དག་པ་བར་འ གྱུར་ཏེ།
བྱས་པ་ལ་མི་རྟག་པའི་ཁྱབ་པ་ལ་རྒོལ་ཕྱིར་རྒོལ་གང་གིས་ཀྱང་བསྙོན་པ་མེད་པའི་ཕྱིར་རོ། །ཡོད་པ་ནི་
ལྟོས་པ་བར་འགྱུར་ཏེ། དབང་ཕྱུག་པ་ལ་སོགས་པ་ ཡོད་ ཀྱང་རྟག་པར་འདོད་པས་སླར་ཁྱབ་པ་སྒྲུབ་
དགོས་པའི་ཕྱིར་རོ་ཞེ་ན། བྱས་པ་ལ་མི་རྟག་པས་ཁྱབ་པ་ལ་བསྙོན་པ་མེད་པར་མ་གྲུབ་སྟེ། རིག་བྱེད་
པས་བྱས་ཀྱང་འཇིག་རྒྱུ་དང་མ་ཕྲད་ན་རྟག་པར་འདོད་པས་སོ། །སྒྲ་ཡོད་པ་ལ་བསྙོན་ན་ནི་སྒྲ་རྟག་པ་
དང་མི་རྟག་པ་ལ་རྩོད་པར་མི་འ གྱུར་ཏེ། གཞི་མ་གྲུབ་པའི་ཕྱིར་རོ། །དེ་སྐད་དུའང་། ། རང་འདོད་
བརྟ གས་པའི་ཁྱད་པར་ཅན། །དངོས་པོ་རྣམས་རྩོད་མེད་ཕྱིར་རོ་ཞེས་སོ། །དེས་ན་འདིར་ནི་ཕྱོགས་
ཆོས་ཁོ་ནའི་དབང་དུ་བྱས་ནས་དག་པ་བ་དང་ལྟོས་པ་བར་གསུངས་པ་ཡིན་ནོ། །དེ་ལ་ལྟོས་པ་བ་ནི་
གང་བྱས་པ་དེ་ནི་འཇིག་པ་ཡིན་ཏེ། བུམ་པ་བཞིན་སྒྲ་ཡང་བྱས་སོ་ཞེས་པའོ། །དག་པ་བ་ནི་གང་ཡོད་པ་
དེ་འཇིག་པ་ཡིན་ཏེ་བུམ་པ་བཞིན་སྒྲ་ཡང་ཡོད་དོ་ཞེས་པ་སྟེ། དེ་ལྟ་ན་རང་བཞིན་གྱི་རྟ གས་སོ། །བོད་
རྣམས་མི་རྟག་པ་ཡིན་ཏེ་ཞེས་སྒྲུབ་པ་ནི་དགག་པའི་གཏན་ཚིགས་ཡིན་གྱི་རང་བཞིན་གྱི་རྟགས་སུ་མི་རུང་་་་
ངོ༌། །ལེགས་པར་སྦྱར་བའི་སྒྲ་ལས་ཀླུ་ནེ་ཀ་ཞེས་སྐད་ཅིག་མ་ཡིན་ཏེ་ཞེས་སོ། །
གཉིས་པ་བྱས་ཡོད་ལ་མི་རྟག་པས་ཁྱབ་པ་སྒྲུབ་པ་ལ་གཉིས་ཏེ། ཡོད་པ་རྟག་པ་ལ་འཇུག་པ་སྤང་
པ་དང་། བྱས་ཡོད་ལ་མི་རྟག་པས་མ་ཁྱབ་པ་སྤང་བའོ། །
དང་པོ་ལ་གཉིས་ལས། དང་པོ་ཡོད་ པའི་ཁྱད་པར་ལ་བསྒྲུབ་བྱ་སྒྲུབ་བྱེད་གཉིས་ཀ་མི་རུང་བར་
བསྟན་པ་ནི། ཡོད་པས་མི་རྟག་པ་སྒྲུབ་པ་ན། དབང་ཕྱུག་པ་དག་ན་རེ། སྐྱེ་ལྡན་གྱི་ ཡོད་པ་མི་རྟག་
ཀྱང་། དབང་ཕྱུག་ལ་སོགས་པ་རང་བྱུང་གི་ཡོད་པ་རྟག་སྟེ། ། འདི་དག་རྒྱུན་གྱི་མཐར་འཇིག་པ་མེད་
པས་ལྟོས་མེད་ཀྱིས་ཀྱང་མི་འགྲུབ་བོ་ཞེས་པས་ཡོད་པ་རྟག་པ་ལ་འཇུག་པ་མ་ཁེགས་སོ་ཞེ་ན། གལ་ཏེ་
གཏན་ཚིགས་ཡོད་རང་བཞིན། །ཡོད་པ་ཇི་ལྟར་བསྒྲུབ་བྱ་མིན། །གལ་ཏེ་སྒྲ་མི་རྟག་པར་བསྒྲུབ་་་
པའི་གཏན་ཚིགས་ཡོད་པའི་རང་བཞིན་རྟག་པ་ལ་འཇུག་པས་མ་ངེས་ན། གཙོ་བོ་ཡོད་ཅིང་རྟག་པ་དེ་ཇི་
ལྟར་བསྒྲུབ་བྱ་མིན་ཏེ། ཡོད་ལ་རྟག་པ་ཉིད་མ་གྲུབ་བོ་ཞེས་པའི་དོན་ནོ། །དེའི་ཕྱིར་ཡོད་ལ་རྟག་པ་
ཉིད་སྒྲུབ་པ་བྱེད་ནའང་སྒྲུབ་པར་མི་ནུས་སོ་ཞེས་སྟོན་པ། ཁྱད་པར་རྗེས་འགྲོ་མེད་པ་ནི། །གཏན་
70



•t
ཚིགས་བསྒྲུབ་བྱ་དག་ལས་ཉམས། །པ་ཡིན་ཏེ། ཡོད་པ་རྟོག་པ་བསྒྲུ་བ་ན་ནི། ཡོད་ལ་རྟག་པའི་
དཔེ་མ་གྲུབ་པས། གཏན་ཚིགས་དང་བསྒྲུབ་བྱའི་ཆོས་གང་དུ་བྱས་ཀྱང་རྗེས་འགྲོ་མེད་པས་དེ་དག་གི་
མཚན་ཉིད་ལས་ཉམས་པའོ། །དེས་ན། ཡོད་པའི་ཁྱད་པར་ཙམ་དུ་ནི། །བསྒྲུབ་བྱ་སྤྱི་ཡི་ཆོས་
ཅན་ལ། །དོན་འགའ་ཞིག་ཀྱང་འགྲུབ་མི་འགྱུར། །དེ་འདྲ་བ་ཡང་བཀག་པ་མེད། །དེ། །
ཡོད་པའི་ཁྱད་པར་རྟག་པ་དང་བཅས་པའམ། ཡོད་ཙམ་ཡིན་ཞེས་བརྟགས་པ་ན། ཆོས་ཅན་འགའ་
ཞིག་ལ་ཡོད་ཙམ་གྱི་སྤྱི་ཞིག་སྒྲུབ་ན་ནི། རང་འདོད་པའི་དོན་གཙོ་བོ་ཡོད་ལ་རྟག་པ་འགའ་ཞིག་ཀྱང་
འགྲུབ་པར་མི་འ གྱུར་ཏེ་ཡོད་ཙམ་དེ་འདྲ་བ་ངེད་ཀྱིས་ཀྱང་བཀག་པ་མེད་དེ་གྲུབ་ཟིན་པའི་ཕྱིར་རོ། །
དེས་ན་ཡོད་པའི་ཁྱད་པར་རྟག་པ་བསྒྲུབ་བྱར་བཟུང་ན་ནི། གཏན་ཚིགས་དེ་དཔེ་ལ་རྗེས་སུ་འགྲོ་་
བ་མེད་པ་ཅན་དུ་འགྱུར་ཏེ། དེ་ལྟ་བུའི་དཔེ་མ་གྲུབ་པས་སོ། །ཡོད་ཙམ་གྲུབ་ཟིན་པའི་ཕྱིར། །
ཡོད་པ་བསྒྲུབ་བྱ་ཡིན་ན་དེས། །ཁྱད་པར་རྟག་པ་དང་བཅས་པ་དག་ནི་བསྒྲུབ་བྱར་འགྱུར་རོ། །
ཡོད་པ་དེའི་ཁྱད་པར་བསྒྲུབ་བྱར་བཟུང་བ་མེད་པར། ཡོད་པའི་དངོས་པོ་ཙམ་ཞིག་སྒྲུབ་པར་
བྱེད་པ་ན། ཡོད་པ་དེ་ཙམ་ཁྱབ་བྱེད་བསྒྲུབ་བྱ་ཡི། ཆོས་ཀྱི་རྗེས་སུ་འགྲོ་བ་ཉམས་པ་མེད། །
པའོ། །འདི་དག་མཛོད་ ལས་གཞན་དུ་བཤད་མོད་ཀྱི་ཡི་གེའི་དོན་ནི་འདི་ཁོ་ན་ཡིན་ནོ། །གལ་ཏེ་གཙོ་
བོ་ཡོད་པར་སྒྲུབ་པ་ན་གཙོ་བོ་གྲུབ་ན་ནི་རྟགས་དོན་མེད་ལ། མ་གྲུབ་པ་ལ་ཡང་རྟགས་སྲིད་པ་མ་ཡིན་
ཏེ། མ་གྲུབ་པ་ལ་ཡོད་ཆོས་མེད། །གཉིས་ཀ་ལ་བརྟེན་འཁྲུལ་བ་ཅན། །མེད་པའི་ཆོས་ནི་
འགལ་ཡིན་ན། །ཡོད་དེ་ཇི་ལྟར་བསྒྲུབ་བྱར་འགྱུར། །རྟགས་དེ་ཡོད་པའམ་མེད་པའི མ་གཉིས་ཀ་
ལ་བརྟེན་པ་ཞིག་བརྟགས་པ་ན། མ་གྲུབ་པ་ལ་ཡོད་པའི་ཆོས་དོན་བྱེད་པ་ལ་སོགས་པ་མི་སྲིད་པའི་ཕྱིར་
དང༌། མེད་པའི་ཆོས་དོན་མི་བྱེད་པ་ལ་སོགས་པ་ནི་ཡོད་པ་སྒྲུབ་པ་ལ་འགལ་བ་ཡིན་པའི་ཕྱིར་རོ། །ཤེས་
བྱ་ལ་སོགས་པ་གཉིས་ཀ་ལ་བརྟེན་པའི་ཆོས་ནི་ཡོད་པ་སྒྲུབ་པ་ལ་འཁྲུལ་བ་ཅན་ཡིན་ཏེ་མེད་པ་ལ་ཡང་་་་་
འཇུག་པའི་ཕྱིར་རོ། །འགལ་བ་དང་མ་ངེས་པ་འདི་དག་ཆོས་ཅན་གྲུབ་པའི་དབང་དུ་བྱས་པའོ། །
དེའི་ཕྱིར་ཡོད་པ་དེ་ཇི་ལྟར་བསྒྲུབ་བྱར་འགྱུར་བ་ཡིན། །
གཉིས་པ་བསྒྲུབ་བྱ་སྒྲུབ་བྱེད་ཀྱི་རང་བཞིན་ངོས་གཟུང་བ་ནི། རང་བཞིན་གྲུབ་པ་གོ་བྱེད་
ཡིན། །དེ་ལ་ཁྱབ་བྱེད་ངེས་པ་ཡི། །རང་བཞིན་ངེས་པ་གོ་བྱེད་ཡིན། །འདི་ལྡོག་པ་ན་དེ་
ལྡོག་བྱེད། །དཔེར་ན་མི་རྟག་ཉིད་བྱས་པའམ། །མ་བྱས་པས་ན་མི་འཇུག་བཞིན། །རང་གི་
རང་བཞིན་གྲུབ་ཟིན་པ་གང་ཡིན་པ་དེ་ནི་གོ་བྱེད་ཀྱི་ལྟ གས་ ཡིན་ལ། རྟགས་ལ་ཁྱབ་བྱེད་དུ་ངེས་པའི་
，
，
，



རང་བཞིན་འབྲེལ་བ་ངེས་པ་གང་ཡིན་པ་དེ་ནི་གོ་བྱ་ཡིན་ཏེ། དཔེར་ན་སྒྲ་ལ་བྱས་པའི་རང་བཞིན་ངེས་པ་
ནི་གོ་བྱེད་ཡིན་ལ། དེ་ཡང་མི་རྟག་པ་ཉིད་ལོག་ན་བྱས་པ་ལྡོག་པའམ་མི་རྟག་པ་ཉིད་ཀྱིས་བྱས་པ་ལ་ཁྱབ་
པའམ་མི་འཇིག་པ་ཉིད་ནི་མ་བྱས་པར་ངེས་པ་བཞིན་ནོ། །
གཉིས་པ་བྱས་ཡོད་ལ་མི་རྟག་པས་མ་ཁྱབ་པ་སྤང་བ་ནི། རིག་བྱེད་པ་ལ་སོགས་པ་དག་ན་རེ། བྱས་
ཡོད་གྲུབ་ཙམ་ན་མི་རྟག་པར་མ་གྲུབ་སྟེ། འཇིག་པའི་རྒྱུ་ལ་ལྟོས་པས། ཤིང་འཇིག་པའི་རྒྱུ་མེའམ། བུམ་
པ་འཇིག་པའི་རྒྱུ་ཐོ་བ་ལྟ་བུ་ལ་ལྟོས་སོ་ཞེ་ན། རྒྱུ་མེད་ཕྱིར་ན་འཇིག་པ་ནི། །རང་གི་ངོ་བོས་རྗེས་
འབྲེལ་ཉིད། །ཅེས་ཏེ་འདིར་རྟགས་དགོད་པ་ནི་ཡོད་པ་གང་ཞིག་ཡོད་པར་འགྱུར་བ་དེ་ལས་གཞན་ལ་
ལྟོས་པ་མེད་པ་དེ་ནི། ངེས་པར་ཡོད་པར་འགྱུར་བ་ཡིན་ཏེ། ཚོགས་པ་ཐ་མས་འབྲས་བུ་བསྐྱེད་པ་
བཞིན། བྱས་ཡོད་ལའང་འཇིག་པ་ཡོད་ཅིང་ཡོད་པར་འགྱུར་བ་དེ་ལས་གཞན་ལ་ལྟོས་པ་མེད་དོ། །
ཞེས་པ་རང་བཞིན་གྱི་གཏན་ཚིགས་སོ། །ཁྱབ་བྱེད་འགལ་དམིགས་སུ་གསུངས་པ་ནི་མ་ངེས་པ་འགོག་
པའི་སྦྱོར་བ་ལ་དགོངས་པ་ཡིན་ཏེ་བྱས་པས་མི་རྟག་པ་སྒྲུབ་པ་བཞིན་ནོ། །སྦྱོར་བའི་དོན་ལ་ཆོས་ཅན་
གྱི་བྱས་ཡོད་འཇིག་པ་ཙམ་སྟེ་འདི་ནི་རྒོལ་ཕྱིར་རྒོལ་གཉིས་ཀ་ལ་གྲུབ་པ་སྟེ། མ་གྲུབ་ན་ནི་འཇིག་པ་རྒྱུ་ལ་
ལྟོས་པ་དང༌། མི་ལྟོས་པར་རྩོད་པར་མི་འ གྱུར་ བའི་ཕྱིར་རོ། ། །བསྒྲུབ་བྱའི་ཆོས་ངེས་པར་ཡོད་པར་
འགྱུར་བ་ཙམ་སྟེ་དོན་གྱིས་ཐོབ་པ་བྱས་ཡོད་འཇིག་པའི་ངོ་བོར་ངེས་པའོ། །གཏན་ཚིགས་ནི་ཡོད་པར་
འགྱུར་བ་དེ་ལས་གཞན་ལ་ལྟོས་པ་མེད་པ་སྟེ། ་ བྱས་ཡོད་ལ་མི་རྟག་པ་ཡོད་ལ་དེ་རྒྱུ་དེ་ལས་གཞན་ལ་
ལྟོས་པ་མེད་པ་སྟེ། དཔེར་ན་ཚོ གས་པ་ཐ་མ་ལ་འབྲས་བུ་བསྐྱེད་པ་དེ་ཡོད་ལ་ཚོགས་པ་དེ་ལས་རྒྱུ་གཞན་
ལ་ལྟོས་པ་མེད་པས་འབྲས་བུ་དེ་བསྐྱེད་པར་ངེས་པ་བཞིན་ནོ། །ཚུལ་བསྒྲུབ་པ་ནི། བྱས་ཡོད་འཇིག་
པ་རྒྱུ་གཞན་ལ་ལྟོས་པ་མེད་པར་མ་གྲུབ་བོ་ཞེ་ན། དངོས་པོ་ལྟོས་དང་བཅས་རྣམས་ནི། །ངེས་པར་
འགྱུར་བ་མེད་པར་མཐོང་། །ཞེས་ཏེ་བྱས་ཡོད་འཇིག་པ་རྒྱུ་ལ་ལྟོས་ན། བྱས་ཡོད་འཇིག་པར་མ་
ངེས་པར་འགྱུར་ཏེ། གང་རྒྱུ་ལ་ལྟོས་པ་དེ་ནི་མ་ངེས་པ་ཡིན་ཏེ། གོས་ལ་ཚོན་བཞིན། བྱས་ཡོད་
འཇིག་པའང་རྒྱུ་ལ་ལྟོས་པར་ཁྱེད་འདོད་དོ་ཞེས་པ་ཁྱབ་བྱེད་འགལ་བ་དམིགས་པའོ། །རྒྱུ་ལ་ལྟོས་པ་
ཇི་ལྟར་མ་ངེས་པ་ཡིན་ཞེ་ན། དེ་རྒྱུ་མང་པོ་ཡོད་ན་ཡང་། །འགའ་ཞིག་ལ་ནི་སྲིད་འགྱུར། །གལ་
ཏེ་འཇིག་པ་རྒྱུ་ལ་ལྟོས་པ་ཡིན་ན་བུམ་པ་འཇིག་པ་དེའི་རྒྱུ་ཐོ་བ་དང་། རྡོ་བ་དང་གཡང་ས་ལ་སོགས་པ་
ཡང་པོ་ཞིག་ཡོད་ནའང་། ཁང་བཟངས་དབེན་པའི་ཕུག་ན་གནས་པ་ལ་སོགས་པ་འགའ་ཞིག་ལ་ནི་ཐོ་
བ་ལ་སོགས་པ་གང་ཡང་མི་སྲིད་པའི་ཕྱིར་དེའི་ཚེ་བུ མ་པ་མི་འཇིག་པར་འགྱུར་རོ། །དེ་ནི་འདོད་པའོ་
72



ཞེ་ན། མཐར་ཡང་མི་འཇིག་པར་འགྱུར་ཏེ། འཇིག་པ་ལ་ཉེ་བར་འགྱུར་བ་མེད་པས་སོ། , །ཉེ་བར་
འགྱུར་བ་ཡོད་ན་ནི་གདོད་མ་ནས་སྐད་ཅིག་གི་ངང་ཅན་དུ་གྲུབ་བོ། །དངོས་པོ་ཐམས་ཅད་འཇིག་པའི་
ངང་ཅན་དུ་གྲུབ་པ། དེས་ན་འབྲས་གནས་མེད་པའི་ཕྱིར། །འཇིག་པ་རྒྱུ་ལྡན་སྨྲ་རྣམས་ཀྱི། །
འཇིག་པའི་རྒྱུ་ནི་ཐམས་ཅད་དག །འཁྲུལ་བ་ཉིད་དུ་བཤད་པ་ཡིན། །ཞེས་བྱ་བ་ནི་བར་
སྐབས་ཀྱི་ཚིགས་སུ་བཅད་པའོ། །
དངོས་པོ་ལ་འཇིག་རྒྱུ་དང་མ་ཕྲད་པ་ན་ཡང་གནས་པ་མེད་པའི་ཕྱིར། འཇིག་པའི་རྒྱུ་ཐོ་བ་ལ་
སོགས་པ་ལ་ནི་འབྲས་བུ་མེད་པ་ཁོ་ན་ཡིན་ཏེ། སྔར་གནས་པ་མི་གནས་པར་བྱས་པ་མེད་པའི་ཕྱིར་རོ། །
དེས་ན་འཇིག་པ་རྒྱུ་ལྡན་དུ་སྨྲ་བ་རྣམས་ཀྱི་འཇིག་པའི་རྒྱུ་ཐོ་བ་ལ་སོགས་པ་ཐམས་ཅད་ཀྱིས་ཀྱང་དངོས་པོ་
འཇིག་པར་ངེས་པར་བྱེད་པ་མ་ཡིན་པས་འཁྲུལ་བ་ཁོ་ན་ཡིན་ནོ་ཞེས་བཤད་ཟིན་པ་ཡིན་ནོ། །འཇིག་པ་
རྒྱུ་ལ་ལྟོས་པ་མེད་པ་དེ་ཇི་ལྟར་རྟོ གས་ཞེ་ན། དེ་རྒྱུ་ནུས་པ་མེད་ཕྱིར་ཡང་། །འཇིག་པའི་རྒྱུ་དེས་
་དངོས་པོ་བུམ་པ་ལ་སོགས་པ་གྲུབ་ཟིན་པ་ལ་ནི་རྒྱུ་ཡིས་ཅི་ཡང་བྱས་པ་མེད་དེ། དུས་མཉམ་པ་ལ་རྒྱུའི་
ནུས་པ་འཇུག་པ་མེད་པའི་ཕྱིར་རོ། །དེ་ཉིད་མེད་པ་སྔར་ནུས་མེད་ཕྱིར་དང༌། ཕྱིས་ཀྱང་ཉེ་བར་མི་
སྦྱོར་ཕྱིར་ཞེས་འཆད་པར་འགྱུར་རོ། །དངོས་པོ་གྲུབ་ཟིན་ལས་གཞན་པ་ཞིག་རྒྱུ་ཡིས་བྱེད་ན་ནི་དངོས་
པོ་དེ་ལ་ཅི་ཡང་མ་བྱས་པར་འགྱུར་རོ། །དེས་ན་འཇིག་པའི་དངོས་པོ་གྲུབ་ཟིན་ལས་གཞན་དུ་དངོས་
པོར་མེད་ལ་དངོས་མེད་དེ་ལ་རྒྱུའི་བྱེད་པ་བཀག་པའི་ཕྱིར་རོ། །དེས་ན་འཇིག་པའི་རྒྱུས་ནི་དངོས་པོ་དེ་
ཉིད་ཀྱང་མི་བྱེད་ལ། དེ་ལས་གཞན་པའང་མི་བྱེད་པས་འཇིག་པ་རྒྱུ་མེད་པ་ཅན་དུ་གྲུབ་སྟེ། དེ་དག་
ལས་གཞན་པའི་ཕུང་བོ་གསུམ་པའང་མེད་པའི་ཕྱིར་རོ། །དེས་ན་འཇིག་པ་འདི་ནི་ངོ་བོ་ཉིད་ཀྱིས་
འགྱུར་བའི་བདག་ཉིད་དུ་གྲུབ་པའོ། །གལ་ཏེ་དངོས་པོ་མཐོང་བ་འདི་དག་ནི་འཇིག་པར་མཐོང་མོད་
མ་མཐོང་བའི་དངོས་པོ་འགའ་ཞིག་མི་འཇིག་པར་དོགས་སོ་ཞེ་ན། གང་ལས་འགྱུར་ཞེས་བྱ་དེ་
ལས། །གཞན་ལའང་ངོ་བོ་ཉིད་ཀྱིས་འགྱུར། །མཐོང་བའི་བུམ་སོགས་གང་ལ་རྒྱུ་ལ་མི་ལྟོས་པར་ངོ་
བོ་ཉིད་ཀྱིས་འགྱུར་བར་གྲུབ་པ་ཞེས་བྱ་བའི་རིགས་པ་གང་ལས། གཞན་མ་མཐོང་བའི་དངོས་པོ་རྣམས་
ལའང་རྒྱུ་ལ་མི་ལྟོས་པར་ངོ་བོ་ཉིད་ཀྱིས་འགྱུར་བར་གྲུབ་སྟེ། རང་བཞིན་ཁྱད་པར་མེད་པའི་ཕྱིར་རོ། །
རང་བཞིག་བདག་གཅིག་གི་འབྲེལ་བ་ངེས་པར་བྱ་བ་བཤད་ཟིན་ཏོ། ། ། །
གསུམ་པ་བསྒྲུབ་རྟགས་གཉིས་ཀྱི་དོན་བསྡུ་བ་ནི། དེས་ན་དངོས་པོའི་ཡུལ་ཅན་གྱི། །རྗེས་སུ་
དཔོག་གང་རྣམ་གཉིས་ཏེ། །འབྲས་དང་ངོ་བོ་དེ་དག་ལས། །རང་བསྒྲུབ་བྱ་ལ་འབྲེལ་ངེས་



ཕྱིར། །འབྲས་བུའི་གཏན་ཚིགས་དང་། རང་བཞིན་གྱི་གཏན་ཚིགས་ཀྱི་འབྲེལ་བ་ངེས་པ་དེས་ན།
དངོས་པོའི་ཡུལ་ཅན་ནི་ཐ་དད་པར་ལྡན་པའམ་ངོ་བོ་ཡིན་པར་སྒྲུབ་པའི་ རྗེས་སུ་དཔོག་པ་གང་ཡིན་པ་དེ་་
ནི་རྣམ་པ་གཉིས་ཁོ་ན་ཡིན་ཏེ། འབྲས་བུ་ནི་རང་གི་བསྒྲུབ་བྱ་རྒྱུ་ལ་འབྲེལ་བ་ངེས་པའི་ཕྱིར་དང༌། ངོ་
བོའམ་རང་བཞིན་ནི་རང་གི་བསྒྲུབ་བྱ་རང་བཞིན་ཅན་དང་འབྲེལ་བ་ངེས་པའི་ཕྱིར་རོ། །འདི་དག་ལས་
གཞན་པའི་འབྲེལ་བ་ངེས་པ་ནི་མེད་དོ། །དེ་ཡང་དངོས་པོ་ལ་རང་གཞན་གཉིས་སུ་ཁ་ཚོན་ཆོད་ཅིང་།
ངོ་བོ་དབྱེར་མེད་པ་ཡིན་ན་ནི་རང་གི་ངོ་བོ་ལ་མི་འཁྲུལ་བའི་ཕྱིར་རང་བཞིན་གྱི་རྟགས་ཡིན་ལ། དོན་
གཞན་ཕན་འདོགས་པ་ནི་རྒྱུ་འབྲས་ཉིད་ཡིན་པས་འབྲས་བུའི་གཏན་ཚིགས་ཡིན་ནོ། །ཕན་མི་འདོ གས་
ན་ནི་འབྲེལ་བ་མེད་པས་གཏན་ཚིགས་སུ་མི་རུང་ངོ༌། །བསྒྲུབ་རྟགས་གཉིས་ཀྱི་འབྲེལ་བ་ངེས་པར་
བྱ་བ་བཤད་ཟིན་ཏོ། ། ། །
གཉིས་པ་དགག་རྟ གས་ཀྱི་འབྲེལ་བ་ངེས་པར་བྱ་བ་ལ་བཞི་ལས། དང་པོ་དགག་པ་ལ་མ་དམི གས་
པ་ཚད་མར་བསྟན་པ་ནི། འཇུག་པ་བློ་སྔོན་ཅན་ཉིད་ཕྱིར། །དེ་ཡི་ངོ་བོ་མི་དམིགས་ན། །འཇུག་
པར་མི་བྱེད་ཅེས་བྱ་བས། །མི་དམིགས་པ་ནི་ཚད་མར་བཤད། །རྟོག་ལྡན་བུ མ་པ་དོན་དུ་
གཉེར་བ་དག་ནི། བུམ་པ་མ་དམིགས་པའི་ས་ཕྱོགས་སུ་འཇུག་པར་མི་བྱེད་པས་ན་མ་དམིགས་པ་མེད་པ་
ལ་ཚད་མར་བསྟན་པ་ཡིན་ཏེ། རྟོག་ལྡན་ཡུལ་ལ་འཇུག་ལྡོག་བྱེད་པ་ནི་བློ་སྔོན་དུ་གཏོང་བ་ཅན་ཡིན་པའི་
ཕྱིར། ལྷ་སྦྱིན་བ་མ་རྙེད་པ་ཡུལ་གཞན་དོར་ནས་ཡུལ་གཞན་དུ་འཇུག་པ་ བཞིན་ནོ། །
གཉིས་པ་མི་སྣང་བ་མ་དམིགས་པ་མེད་པའི་གོ་བྱེད་མ་ཡིན་པར་བསྟན་པ་ནི། ཁ་ཅིག་ནི་ཚད་མ་
གསུམ་ལོག་པས་མེད་པར་སྒྲུབ་པར་བྱེད་པ་ནི་མི་འཐད་དེ། ཡོད་པ་ལ་དམིགས་པས་མ་ཁྱབ་པའི་ཕྱིར་རོ་
ཞེས་སྟོན་པ། བསྟན་བཅོས་སྐབས་དང་འབྲེལ་མེད་དང༌། །དོན་རྣམས་དབང་པོ་ལས་འདས་
པ། །རྟགས་མེད་པ་ཅན་དེ་རྣམས་ནི། །མི་དམིགས་ཕྱིར་ན་ཇི་ལྟར་མེད། །བསྟན་བཅོས་ཀྱི་
སྐབས་ལས་འབྱུང་བ་ནི། སྐྱེས་བུ་ལ་ཉེ་བར་མཁོ་བའི་དོན་ལ་འཇུག་པ་ཡིན་ལ། སྐྱེས་བུ་ལ་ཉེ་བར་
མཁོ་བ་མེད་པ་ཡུལ་དང་དུས་ཀྱིས་ཆོད་པའི་རྫས་ཀྱི་བྱེ་བྲག་འགའ་ཞིག་མེད་པ་ཁོ་ནར་འགྱུར་ཏེ། བསྟན་
བཅོས་ཀྱི་སྐབས་དང་མ་འབྲེལ་བས་བསྟན་བཅོས་ཀྱིས་རྟོ གས་པ་མེད་པའི་ཕྱིར་དང༌། ཡུལ་དང་དུས་ཀྱིས་
ཆོད་པས་དབང་པོ་ལས་འདས་པའི་ཕྱིར་དང༌། དེ་དག་དང་འབྲེལ་བ་ཅན་གྱི་རྟགས་ཀྱང་མ་མཐོང་བའི་
ཕྱིར་རོ། །དེ་དག་ཀྱང་མེད་པར་འདོད་ན་ནི་ལ་རྒྱབ་ནས་གློ་བུར་དུ་དུ་བ་མཐོང་བ་ནི་དེ་རྒྱུ་མེད་པ་
ཅན་དུ་འགྱུར་ཏེ། ཚད་མ་གསུམ་གྱིས་མ་གྲུབ་པའི་སྔོན་རོལ་དུ་མེ་མེད་པར་འདོད་པའི་ཕྱིར་རོ། །ཡོད་
འA



མེད་ངེས་པའི་འབྲས་ཅན་མིན། །ཕྱིར་ན་ཚད་མ་ཉིད་མི་འགྱུར། །དེས་ན་མི་སྣང་བ་མ་དམིགས་
པ་དེ་ནི་མེད་ངེས་སྒྲུབ་པ་ལ་ཚད་མ་མ་ཡིན་ཏེ། ཡོད་པ་དང་མེད་པར་ངེས་པ་བསྐྱེད་པའི་འབྲས་བུ་ཅན་
མ་ཡིན་པའི་ཕྱིར་རོ། །འདི་མངོན་སུམ་ལ་ངེས་པ་ཡོད་པའི་སྒྲུབ་བྱེད་དུ་སྦྱོར་བ་ནི་སྐབས་མ་ཕྱེད་པ་ཡིན་
ནོ། །
གསུམ་པ་སྣང་རུང་མ་དམིགས་པ་མེད་པའི་གོ་བྱེད་དུ་བསྟན་པ་ལ་གཉིས་ལས། དང་པོ་ངོ་བོ་མ་
དམིགས་པ་ནི། རྟགས་ཀྱི་ཕུལ་བྱུང་ཡོད་པ་ཅན། །ལ་ལ་ཚད་མ་དག་ཏུ་འགྱུར། །མ་
དམིགས་པ་གང་ལ་སྣང་རུང་རྟ གས་ཀྱི་ཁྱད་པར་ཡོད་པ་དེ་ནི་མེད་ངེས་བསྐྱེད་པ་ལ་ཡང་ཚད་མ་དག་ཏུ་་་ས་
འགྱུར་བ་ཡིན་ཏེ། གང་ཡོད་ན་སྣང་དུ་རུང་བ་ལས་མ་དམི གས་པ་དེ་ནི་མེད་པ་ཡིན་ཏེ་རི་བོང་གི་མ གོ་
བོར་རྭ་བཞིན་ནོ། །ས་ཕྱོགས་འགའ་ཞིག་ཏུ་ཡང་བུམ་པ་ཡོད་ན་སྣང་དུ་རུང་བ་ལས་མ་དམིགས་སོ་
ཞེས་པའོ། །སྦྱོར་བའི་དོན་ལ་ཆོས་ཅན་ནི་ས་ཕྱོགས་ཀྱི་ཁྱད་པར་འགའ་ཞིག་མངོན་སུམ་གྱིས་གྲུབ་
པའོ། །བསྒྲུབ་བྱའི་ཆོས་ནི་དོན་གྱིས་ཐོབ་པ་བུམ་པ་མེད་པ་སྟེ། ཡོད་པའི་སྒྲ་དང་ཐ་སྙད་དག་འགོག་
པར་བྱེད་པའོ། །གཏན་ཚིགས་བུམ་པ་ཡོད་ན་སྣང་དུ་རུང་བ་ལས་མ་དམིགས་པ་ཞེས་བྱ་བ་ནི། ཡོད་
ན་ཡུལ་དུས་རང་བཞིན་གསུམ་གྱིས་མ་བསྐལ་བའི་རང་བཞིན་ཁྱད་པར་ཅན་དང་། དབང་པོ་དང་ཡིད་
ལ་བྱེད་པ་ལ་སོགས་པ་རྐྱེན་གཞན་ཚོགས་ ཀྱང་མ་དམིགས་པ་སྟེ། འདི་ནི་མེད་པར་ངེས་པ་བསྐྱེད་པ་
དང་། ཡོད་པར་ངེས་པ་འགོག་པ་གཉིས་ཀ་ལ་ཚད་མ་ཡིན་ནོ། །རང་བཞིན་ཤེས་བྱེད་མི་ཤེས་ལ།།
རིགས་པ་འདི་ནི་བརྗོད་པ་ཡིན། །རང་བཞིན་མི་ཤེས་པ་ནི་མངོན་སུམ་གྱིས་མ་དམིགས་པ་ཡིན་
ལ། ཤེས་བྱེད་མི་ཤེས་པ་ནི་རྗེས་དཔག་གིས་མ་དམིགས་པའོ། །རྒྱུ་གཞན་ཚོ གས་ ཀྱང་དེ་དག་གིས་མ་
དམིགས་པ་ནི་སྣང་རུང་མ་དམི གས་པའི་རིགས་པ་སྟེ། འདི་ནི་མེད་ངེས་སྒྲུབ་པར་བྱེད་པའི་སྒྲུབ་བྱེད་དུ་
བརྗོད་པ་ཡིན་ནོ། །དེ་འབའ་ཞིག་གམ་ཞེ་ན། རྒྱུ་མི་ཤེས་ན་འབྲས་བུ་ནི། ། མེད་པ་ཉིད་དུ་སྒྲུབ་
པར་བྱེད། །དེ། གང་མེ་མེད་པ་དེ་ན་ནི་དུ་བ་མེད་པ་ཡིན་ཏེ། ས་ཕྱོགས་དག་པ་བཞིན། །མཚན་
མོ་རྒྱ་མཚོ་ཆེན་པོ་ན་ཡང་མེ་ཡོད་དོ་ཞེས་པ་རྒྱུ་མ་དམི གས་པ་ཡང་མེད་པའི་གོ་བྱེད་ཡིན་ནོ། །དོན་གྱི་
རང་བཞིན་རྟགས་ཅན་ལ། །རང་བཞིན་མི་དམིགས་པ་ཡང་ཡིན། །ཁྱབ་པར་བྱེད་པའི་དོན་གྱི་
རང་བཞིན་ཤིང་ཙམ་མ་དམིགས་པའི་རྟགས་ཅན་རྗེས་སུ་དཔག་པ་ལ་ཡང་། ། ཁྱབ་པར་བྱ་བའི་རང་
བཞིན་ཤ་པ་ལ་སོགས་པ་མེད་པ་ཉིད་དུ་སྒྲུབ་པར་བྱེད་པ་སྟེ། ཤིང་ཙམ་མ་དམིགས་པ་དེ་ནི་ཤ་པ་མེད་པ་
པ་ ཡིན་ཏེ་ཕྱོགས་དག་པ་ བཞིན། བྲག་གདོང་འགའ་ཞིག་ཏུའང་ཤིང་ཙམ་མ་དམིགས་སོ། །ཞེས་



པ་ལྟ་བུའོ། ། །དེས་ན་སྣང་རུང་རྟགས་ཀྱི་ཁྱད་པར་དང་ལྡན་པའི་གཏན་ཚིགས་ངོ༌བོ་ མ་དམིགས་པ་་་་་་
དང་། རྒྱུ་དང་ཁྱད་བྱེད་མ་དམིགས་པ་ལ་སོགས་པ་འགའ་ཞིག་གིས། ངོ་བོ་དང་འབྲས་བུ་དང་ཁྱབ་བྱ་
ལ་སོགས་པ་མེད་པ་ཉིད་དུ་རྟོ གས་པར་འགྱུར་རོ། ་་ །མཛོད་ལས། སྣང་རུང་དམིགས་པ་ནི་བུམ་འཛིན་
གྱི་ཤེས་པ་ཡིན་ལ། དེ་ནི་བུམ་པའི་འབྲས་བུ་ཡིན་པས་འབྲས་བུ་བཀག་ནས་རྒྱུ་འགོག་པ་མི་འཐད་དོ། །
ཞེ་ན། སྣང་རུང་མཐོང་བ་མེད་པའི་རྒྱུ། །མི་སྲིད་པར་ནི་གྱུར་པ་ན། །སྣང་རུང་དངོས་པོ་
མ་དམིགས་པའི། །དངོས་པོ་མེད་པ་རྟོགས་པར་འགྱུར། །སྣང་རུང་མཐོང་བ་ནི་སྣང་རུང་
དམིགས་པའོ། །སྣང་རུང་དམིགས་པ་མེད་པ་མི་སྲིད་པ་ནི། སྣང་རུང་དམི གས་པར་གྱུར་པ་སྟེ་དེའི་
ཚེ། སྣང་རུང་དངོས་པོ་མེད་པའི་དངོས་པོ་མེད་པ་སྟེ། སྣང་རུང་གི་དངོས་པོ་རྟོ གས་པ་སྟེ། མདོར་ན་
སྣང་རུང་ད མི གས་པ་ན་སྣང་རུང་གི་དངོས་པོ་རྟོ གས་ཞེས་གཉིས་ཀའང་དགག་པ་གཉིས་ཀྱིས་སྣལ་མ་་་་་་་
བསྟན་པར་འཆད་མོད་ཀྱི་གཞུང་གི་དགོངས་པ་མ་ཡིན་ཏེ། རང་འགྲེལ་ལས། གལ་ཏེ་རྒྱུའམ་ཁྱབ་པར་
བྱེད་པའི་རང་བཞིན་འདི་གོ་བར་བྱེད་པའི་གཏན་ཚིགས་གང་ཞིག་ལས་མེད་པས་འགྲུབ་པར་འགྱུར་བ་དེ་་
མེད་པ་ཉིད་ཀྱིས་རང་གི་འབྲས་བུའམ་ཁྱབ་པར་བྱ་བ་ལྡོག་པར་བྱེད་དེ། དེ་མེད་པར་མ་གྲུབ་ན་ནི་ལྡོག་
ལ་ཡང་ཐེ་ཚོམ་ཟ་བའི་ཕྱིར། ། དེ་ལྟར་དངོས་པོའི་བདག་ཉིད་མ་ད མི གས་པ་ལས་མེད་པར་གྲུབ་ཅེ་ན།
ཞེས་པའི་ལན་དུ་གཞུང་འདི་སྦྱོར་བར་བྱེད་དེ། ་ རྒྱུ་དང་ཁྱབ་བྱེད་མ་དམིགས་པས་འབྲས་བུ་དང་ཁྱབ་
བྱ་མ་དམིགས་པར་སྒྲུབ་ན། རྒྱུ་དང་ཁྱབ་བྱེད་མ་དམིགས་པ་ཉིད་གང་ལས་གྲུབ། དེ་དག་མེད་པར་མ་
གྲུབ་ན་འབྲས་བུ་དང་ཁྱབ་བྱ་མེད་པར་ཡང་མི་འགྲུབ་བོ། །ཞེས་པའི་ལན་དུ། སྣང་རུང་མཐོང་བ་ལ་
བར་ཆད་བྱེད་པ་མེད་པ་གང་ཡིན་པ་དེ་ནི་དམིགས་པར་འགྱུར་བ་ཡིན་ལ་མི་དམིགས་ན་ནི་མེད་པར་ངེས་་
པར་འགྱུར་ཏེ། དེའི་ཚེ་རྒྱུ་དང་ཁྱབ་བྱེད་དག་ཡོད་ན་སྣང་རུང་མཐོང་བ་ལ་བར་ཆད་བྱེད་པ་མེད་པ་
དག་གིས། དམིགས་པར་རིགས་པ་ལས་རྒྱུ་མི་སྲིད་དེ་དེ་དག་མ་དམིགས་པ་ཉིད་ཀྱིས་འབྲས་བུ་དང་
བྱབ་བྱ་སྣང་རུང་གི་དངོས་པོ་མེད་པའི་དངོས་པོ་མེད་པ་རྟོ གས་པར་འགྱུར་ཏེ། སྣང་རུང་དངོས་པོ་མེད་
པ་ཉིད་དངོས་པོ་མེད་པ་སྟེ་དེ་རྟོགས་པར་འ གྱུར་རོ། །རང་འགྲེལ་ལས། འདི་ནི་རྒྱུ་དང་ཁྱབ་པར་
བྱེད་པ་དག་མེད་པ་ལ་རིག་པར་བྱའོ་ཞེས་སོ། །ཡང་ན་རྣམ་ངེས་ལས་རྒྱུ་མི་དམིགས་པ་ནི་དངོས་པོ་མེད་
པ་གོ་བར་བྱེད་པ་ཡིན་ལ། རང་བཞིན་མི་དམི གས་པ་ནི་རང་ཉིད་བྱེད་པ་ཁོ་ན་ཡིན་ཏེ། དེ་ལ་ནི་ཡུལ་
ཅན་སྒྲུབ་པ་འབའ་ཞིག་ཏུ་ཟད་དོ། །དེའི་ངོ་བའམ་ཁྱབ་པའི་འབྲས་བུ་མེད་པས་ནི་མེད་པ་ཡང་ཡིན་
ནོ། །གང་གི་ཚེ་ཁྱབ་པར་བྱེད་པའི་ཚོས་མི་དམིགས་པས་ཁྱབ་པར་བྱ་བ་མེད་པར་སྨྲ་བ་དེའི་ཚེ་ཡང་་་་་་



.
.
དངོས་པོ་མེད་པ་ཡང་ཡིན་པ་ཉིད་དོ། །ཞེས་པའི་དོན་དྲིལ་ནས་བསྟན་པའི་ཚིགས་སུ་བཅད་པར་འཆད་
ལ། དེའི་དོན་ནི་རྒྱུ་མ་དམིགས་པ་ནི་དོན་གྱི་དངོས་པོ་མེད་པ་གོ་བར་བྱེད་པ་ཡིན་ལ། ཡུལ་ཅན་ནི་ཐ་
སྙད་སྒྲུབ་པའོ། །རྒྱུ་དེའི་ངོ་བོའམ་ཁྱབ་བྱེད་མ་དམིགས་པས་མེད་པའི་དོན་ཡང་བསྒྲུབ་པར་བསྟན་
ཏོ། །དེ་ལ། སྣང་བ་མཐོང་བ་མེད་པ་ནི། །དངོས་པོ་མི་དམིགས་པ་ཉིད་དེ། །རྒྱུ་མི་སྲིད་པར་
གྱུར་པ་ན། །དངོས་པོ་མེད་པར་རྟོ གས་པར་འགྱུར། ། ས་པར་འགྱུར་ལ་རྐང་པ་དང་པོ་གཉིས་ཀྱིས་
ནི་སྣང་རུང་མ་དམིགས་པས་མེད་པའི་ཐ་སྙད་བསྒྲུབ་པར་བསྟན་ལ། རྐང་པ་དང་པོ་དེའི་ཁོངས་སུ་ཁྱབ་
བྱེད་མ་དམིགས་པ་ཡང་བསྡུས་པ་ཡིན་ཏེ། རྣམ་ངེས་ལས། འདིས་ནི་ཁྱབ་པར་བྱེད་པའི་རང་བཞིན་མ་
གྲུབ་པ་ཡང་བཤད་པ་ཡིན་ཏེ་ཞེས་སོ། ་།འོན་ཀྱང་ཁྱབ་བྱེད་མ་དམིགས་པ་ནི་མེད་པའི་དོན་སྒྲུབ་པར་
བྱེད་དེ། རྣམ་ངེས་ལས་དེའི་ངོ་བོ་ཁྱ བ་པའི་འབྲས་བུ་མེད་པས་ནི་མེད་པ་ཡང་ཡིན་ནོ། །གང་གི་ཚེ་
ཁྱབ་པར་བྱེད་པའི་ཆོས་མི་དམིགས་པས་ཁྱབ་པར་བྱ་བ་མེད་པར་སྨྲ་བ་དེ་ཚེ་ཡང་དངོས་པོ་མེད་པ་ཡང་་་་་
ཡིན་པ་ཉིད་དོ། །ཞེས་སོ། །རྐང་པ་ཕྱི་མ་གཉིས་ཀྱིས་རྒྱུ་མ་དམིགས་པས་དངོས་པོ་མེད་པ་སྟེ་མེད་
པའི་དོན་བསྒྲུབ་པར་བསྟན་ཏེ། རྣམ་ངེས་ལས་རྒྱུ་མ་དམིགས་པས་ནི་དངོས་པོ་མེད་པ་གོ་བར་བྱེད་པ་
ཡིན་ལ་ཞེས་སོ། །འདི་ནི་རྣམ་ངེས་ལས་ངོ་བོ་མ་དམིགས་པའི་བསྒྲུབ་ཚུལ་སྔར་བཤད་པ་བསྡུས་ནས་
བསྟན་ལ། རྣམ་འགྲེལ་དུ་རང་བཞིན་མ་དམིགས་པའང་རང་ཉིད་མེད་པའི་ཐ་སྙད་སྒྲུབ་པ་དང་རྒྱུ་མ་
དམིགས་པས་དོན་དངོས་པོ་མེད་པ་ བསྒྲུབ་པའི་ཚུལ་བསྟན་པ་ཡིན་ནོ། །དེས་ན་འདི་ནི་རྒྱུ་དང་ཁྱབ་
པར་བྱེད་པ་དག་མེད་པ་ལ་རིག་པར་བྱའོ་ཞེས་པ་ནི་ཁྱབ་བྱེད་མ་དམིགས་པར་རང་བཞིན་མ་དམི གས་་་་
པའང་བསྡུས་ཏེ་བསྟན་པ་ཡིན་ལ། ཚིགས་སུ་བཅད་པ་འདི་ནི་ངོ་བོ་མ་དམིགས་པ་ཁོ་ན་བཤད་པ་ཡིན་
གྱི་འགའ་ཞིག་འགལ་དམིགས་ལ་སོགས་པ་གསུམ་ལ་སྦྱོར་བ་ནི་གཞུང་གི་དགོངས་པ་མ་ཡིན་ཏེ། རང་
འགྲེལ་ལས་འདི་ནི་རྒྱུ་དང་ཁྱབ་པར་བྱེད་པ་དག་མེད་པ་ལ་རིག་པར་བྱའོ་ཞེས་པ་དང་མཚམས་སྦྱོར་་་་་་་་
དུའང་རྒྱུ་དང་ཁྱབ་བྱེད་མ་ད མི གས་པ་ཁོ་ན་ལ་བསྐོར་ནས་རྩོད་པ་བཀོད་པའི་ལན་དུ་སྦྱར་བ་ཡིན་ནོ། །
གལ་ཏེ་འདིས་ལྷན་ཅིག་མི་གནས་པའི་འགལ་བ་ཡང་བསྟན་ན་རྣམ་འགྲེལ་ལས། དེ་མ་ཐག་ཏུ་འགལ་
བའི་དངོས་པོ་ཡོད་ན་ཡང་། །དེ་ཡོད་པ་ལ་གནོད་བྱེད་ཕྱིར། །ཞེས་པ་ཡང་གི་དོན་ཡང་ཇི་ལྟར་
བཤད། གཞན་ཡང་ལྷན་ཅིག་མི་གནས་པའི་འགལ་དམིགས་ཀྱི་སྦྱོར་བ་ཐམས་ཅད་རྒྱུ་མ་དམིགས་པར་
སྡུད་པ་ལ་སོགས་པ་གཞུང་གི་དགོངས་པ་མ་ཤེས་པར་ཟད་དོ། །
གཉིས་པ་འགལ་བ་དམིགས་པ་ནི། འགལ་བའི་དངོས་པོ་ཡོད་ན་ཡང་།་།དེ་ཡོད་པ་ལ་
ས



་་་
ཟླ，
པན་
གནོད་བྱེད་ཕྱིར། །དེ་དང་འགལ་བ་དམིགས་པ་ནི། །མེད་པ་ཉིད་དུ་ངེས་པར་འགྱུར། །
ངོ་བོ་མ་དམིགས་པས་མེད་པར་སྒྲུབ་པར་མ་ཟད་དེ། གྲོང་རེག་ལྟ་བུ་དང་འགལ་བའི་དངོས་པོ་ཚ་རེག་
དམི གས་པར་གྱུར་པ་ནའང་། གྲོང་རེག་དེ་ཡོད་པ་ལ་གནོད་པར་བྱེད་པའི་ཕྱིར་གྲང་རེག་དེ་དང་འགལ་
བའི་ཚ་རེག་དམིགས་པ་ནི། གྲང་རེག་མེད་པ་ཉིད་དུ་ངེས་པར་འགྱུར་བ་སྟེ། དེས་མཚོན་ནས་འགལ་
འབྲས་དམིགས་པ་ལ་སོགས་པའང་མེད་པའི་གོ་བྱེད་དུ་ཤེས་པར་བྱའོ། ། །
བཞི་པ་མི་སྣང་བ་མ་དམིགས་པ་ལ་བརྩད་པ་སྤང་བ་ནི། གཙོ་བོ་ཡོད་པ་མ་ཡིན་ཏེ། མ་དམིགས་
པའི་ཕྱིར་རོ་ཞེས་བཀོད་པ་ན། གཙོ་པོ་ཡོད་ན་དགག་མི་ནུས་ལ། མེད་ན་ཆོས་ཅན་མ་གྲུབ་པས་མ་གྲུབ་
པའི་རྟགས་སུ་འགྱུར་རོ་ཞེ་ན། ཐོག་མེད་བག་ཆགས་ལས་བྱུང་བའི། །རྣམ་པར་རྟོག་པས་ཡོངས་
བསྒྲུབས་པ། །ཡོད་མེད་གཉིས་ཀ་ལ་བརྟེན་པ། །སྒྲ་དོན་ཆོས་ནི་རྣམ་པ་གསུམ། །གཙོ་བོའི་
རང་མཚན་ཆོས་ཅན་དུ་འཇོག་ན་བདེན་མོད་ཀྱི། འདིར་ནི་གྲངས་ཅན་ལ་སོགས་པས་ཁས་བླངས་པ་
གཙོ་བོའི་སྒྲ་དོན་ལ་རང་མཚན་དུ་འཁྲུལ་བ་ཆོས་ཅན་དུ་འཛིན་པས་སོ། །གྲངས་ཅན་གྱིས་ཁས་བླངས་
པ་ལ་བརྟེན་པ་ཙམ་ཡིན་པས་ཐལ་འགྱུར་གྱི་སྦྱོར་བ་ཡིན་ལ། ཁས་མི་ལེན་ན་ནི་དགག་པ་དོན་མེད་དོ། །
སྒྲ་དོན་མ་ཡིན་ན་རང་མཚན་མ་གྲུབ་ཅིང་གྲུབ་ཀྱང་སྐད་ཅིག་མ་ཉིད་ཀྱིས་ཆོས་ཅན་དུ་གཟུང་བར་མི་ནུས་་་
པའི་ཕྱིར་རོ། །རང་མཚན་དུ་མ་ཞེན་ན་ནི་སྒྲ་དོན་རྐྱང་པ་ལ་དགག་སྒྲུབ་བྱས་པ་དོན་མེད་པའི་ཕྱིར་
རོ། །སྒྲ་དོན་དེ་ནི་ཡོད་པའི་ཆོས་དངོས་པོའི་ཉེར་ལན་ ཅན་བུམ་པ་ལ་སོགས་པ་དང་། མེད་པའི་ཆོས་
དངོས་པོའི་ཉེར་ལེན་ཅན་མ་ཡིན་པ་དངོས་མེད་ལ་སོགས་དང་། གཉིས་ཀའི་ཆོས་གཉིས་ཀར་སྒྲོ་གདགས་
སུ་རུང་བ་ཤེས་བྱ་ལ་སོགས་པ་སྟེ་གསུམ་ཡིན་ནོ། །དེ་ལྟ་བུའི་སྒྲ་དོན་དེ་དངོས་པོའམ་དངོས་པོ་མེད་པ་
ལས་སྐྱེས་པ་ཇི་ལྟ་བུ་ཞིག་ཅེ་ན། དེ་ནི་ཐོག་མ་མེད་པའི་བག་ཆགས་ལས་བྱུང་བའི་རྣམ་པར་རྟོག་པས་
ཡོངས་སུ་བསྒྲུབས་པའོ། །དེ་ལྟར་གཙོ་བོའི་སྒྲ་དོན་ཆོས་གསུམ་ལྡན་དེ་ཆོས་ཅན་དུ་བཞག་ནས། དེ་
དངོས་ཉེར་ལེན་མེད་པ་ཅན། །སྒྲུབ་ལ་དེ་མི་དམིགས་པ་ནི། །དེ་ལྟར་གཏན་ཚིགས་དེ་
ཉིད་ནི། །མེད་པ་མ་ཡིན་སྒྲ་སྦྱོར་ཕྱིར། །གཙོ་བོ་དེ་དངོས་པོའི་ཉེར་ལེན་ཅན་མིན་པར་སྒྲུབ་པ་ལ་
མི་དམིགས་པ་དེ་ནི་གཏན་ཚིགས་སུ་འགོད་པ་མ་གྲུབ་པ་མ་ཡིན་ཏེ། སྒྲ་དོན་གྱི་སྟེང་དུ་འགོད་ལ་སྒྲ་དོན་
དེ་ཉིད་ནི་མེད་པ་མ་ཡིན་ཏེ། གཙོ་པོ་ཞེས་སྒྲ་སྦྱོར་བ་ཡོད་པའི་ཕྱིར་རོ། ་ །དེ་ཡང་བུམ་འཛིན་གྱི་མིག་
ཤེས་ལས་བུམ་པ་རྟོགས་པ་བཞིན་ནོ། །གལ་ཏེ་སྒྲ་དོན་མེད་ན་ནི་སྒྲ་སྦྱོར་བ་རྒྱུ་མེད་དུ་འགྱུར་རོ། །སྒྲ་
དོན་སྒྲའི་བརྗོད་བྱ་མ་ཡིན་ཞིང་། རང་མཚན་བརྗོད་བྱར་འདོད་ན། དོན་དམ་གཅིག་ཏུ་འཇུག་
，



ཉིད་ཅན། །མཐོང་བའི་བྱེ་བྲག་ཐ་དད་པའི། །དོན་རྣམས་ལ་ནི་སྒྲ་རྣམས་ནི།་ ་ ། རྒྱུ་མེད་
ཅན་འཇུག་མི་འགྱུར་དང༌། །འདས་དང་མ་སྐྱེས་པ་ལ་ཡང་། །ཚིག་འགའ་ཞིག་ཀྱང་བརྫུན་
པ་ཡི། །དོན་ཅན་ཉིད་དུ་མི་འགྱུར་ཕྱིར། །དེ་དག་བློ་དོན་ཡུལ་ཅན་འདོད། །ནང་པ་དང་སྤྱོད་
པ་བ་ལ་སོགས་པ་ལྟ་བའི་བྱེ་བྲག་ཐ་དད་པས། སྒྲ་རྟག་པ་དང་མི་རྟག་པ་གཉིས་སུ་བརྗོད་པའི་སྒྲ་འཇུག་
པར་མི་འགྱུར་ཏེ། དོན་དམ་པར་སྒྲ་ནི་རྟག་པའམ་ མི་རྟག་པ་མཐའ་གཅིག་ཏུ་འཇུག་པ་ཉིད་ཡིན་པའི་
ཕྱིར་གང་རུང་གི་སྒྲ་རྒྱུ་མེད་པ་ཅན་ཡིན་པའི་ཕྱིར་རོ། །འདས་པ་དང་མ་སྐྱེས་པ་བརྗོད་པའི་སྒྲ་ཡང་མི་
འ ཐད་པར་འགྱུར་བ་དང་། བརྫུན་པའི་ཚིག་ཀྱང མི་སྲིད་པར་འགྱུར་བ་སྟེ་ཐལ་བ་གསུམ་ཡིན་ནོ། །
དེས་ན་དོན་མེད་བཞིན་དུ་སྒྲ་འཇུག་པ་ཡོད་པའི་ཕྱིར། སྒྲ་དེ་དག་ནི་སྒྲ་དོན་བློ་རྣམ་པར་རྟོག་པས་
བརྟ གས་པའི་ཡུལ་ཅན་དུ་འདོད་པའོ། ། །
སྒྲ་དོན་ཆོས་ཅན་དུ་འདོད་པ་ལས་གཞན་དུ། སྒྲ་དོན་བསྙོན་པ་སྒྲུབ་པ་ལ། །ཆོས་ཀྱི་རྟེན་ནི་
བསལ་བའི་ཕྱིར། །ཚོགས་པ་བསྒྲུབ་བྱར་མི་འགྱུར་ལ། །ཡན་གར་ཆོས་ནི་གྲུབ་པ་ཡིན། །
སྒྲ་དོན་ཁས་མི་ལེན་ཞིང་བསྙོན་པ་ན། ཡོད་པ་དང་མེད་པ་ལ་སོགས་པ་སྒྲུབ་པ་ན་ཆོས་ཀྱི་རྟེན་ཆོས་ཅན་
བསལ་བའི་ཕྱིར། ཆོས་དང་ཆོས་ཅན་གྱི་ཚོགས་པ་བསྒྲུབ་བྱར་མི་འགྱུར་ལ། ཡན་གར་བ་ཆོས་ཡོད་མེད་
རྐྱང་པ་ནི་གྲུབ་ཟིན་པའི་ཕྱིར་རྟགས་དོན་མེད་དོ། །དེས་ན། སྒྲ་དོན་བསྙོན་པ་མེད་རྣམས་ཀྱིས། །
ཡོད་མེད་ཕྱོགས་ཀྱི་བྱེ་བྲག་གིས། །དངོས་པོ་ཉིད་ནི་དཔྱད་བྱ་སྟེ། །འདི་ལས་འབྲས་འབྱུང་
རག་ལས་ཕྱིར། །དོན་བྱེད་ནུས་པ་མ་ཡིན་ལ། །དོན་གཉེར་བརྟགས་པས་ཅི་ཞིག་བྱ། །མ་
ནིང་གཟུགས་བཟང་མི་བཟང་ཞེས། །འདོད་ལྡན་རྣམས་ཀྱིས་བརྟགས་ཅི་ཕན། །རྒོལ་ཕྱིར་
རྒོལ་གཉིས་ཀ་དག་ཀྱང་གཙོ་བོ་ལ་སོགས་པའི་སྒྲ་དོན་ལ་བསྙོན་པ་མེད་པ་རྣམས་ཀྱིས། གྲངས་ཅན་གྱི་
ཕྱོགས་ཀྱིས་གཙོ་བོ་ཡོད་པ་དང་ནང་པའི་ཕྱོགས་ཀྱིས་གཙོ་བོ་མེད་པར་སྒྲུབ་པ་ནའང་། དངོས་པོ་ཡོད་
མེད་ཁོ་ནར་དཔྱད་པར་བྱ་སྟེ། འབྲས་བུ་འབྱུང་བ་ནི། དངོས་པོ་འདི་ཁོ་ན་ལ་རག་ལུས་པའི་ཕྱིར་རོ། །
དོན་བྱེད་པར་མི་ནུས་པ་ལས་ནི་ཡོད་པ་དང་མེད་པར་བརྟགས་པ་དོན་མེད་པ་ཁོ་ན་ཡིན་ཏེ། འདོད་པ་
་དོན་དུ་གཉེར་བས་མ་ནིང་གཟུགས་བཟང་ངན་དཔྱོད་པ་བཞིན་ནོ། །སློབ་དཔོན་གྱིས་གང་ཡང་བརྟགས་
པའི་ཆོས་མི་དམིགས་པ་ཞེས་གསུངས་ལ། འདིར་སྒྲ་དོན་དངོས་པོའི་ཉེར་ལེན་ཅན་དུ་མ་དམིགས་པར་
འགལ་ལོ་ཞེ་ན། རྟོག་པའི་ཤེས་པའི་ཡུལ་ཉིད་ཀྱིས། སྒྲ་ཡི་དོན་ནི་བརྟགས་པ་ཡིན། །དངོས་
རྟེན་མ་གྲུབ་འདི་ཆོས་སུ། །རིགས་པར་སྨྲ་བས་གསུངས་པ་ཡིན། །སྒྲའི་དོན་གང་ཡིན་པ་དེ་ནི་



རྟོག་པའི་ཤེས་པའི་ཡུལ་ཉིད་ཡིན་པས། བརྟགས་པ་ཞེས་བྱ་སྟེ། དེའི་ཆོས་དངོས་པོའི་ཉེར་ལེན་ཅན་དུ་
འདོད་པ་དེ། དངོས་པོའི་ཉེར་ལེན་ཅན་དུ་མ་གྲུབ་པ་འདི་བརྟ གས་པ་དེའི་ཆོས་སུ་སློབ་དཔོན་གྱིས་་
གསུངས་པ་ཡིན་པས་འགལ་བ་མེད་དོ། །དགག་པའི་གཏན་ཚིགས་ཀྱི་འབྲེལ་བ་ངེས་པར་བྱ་བ་བཤད་
ཟིན་ཏེ། རྟགས་ཀྱི་འབྲེལ་བ་ཡང་དག་པ་རྣམས་བཤད་ཟིན་ཏོ། ། ། ། །
ད་ནི་འབྲེལ་བ་ལྟར་སྣང་འགོག་པར་བྱེད་པ་ལ་གསུམ་སྟེ། སྒྲ་དོན་གྱི་འབྲེལ་བ་སོ་སོར་དགག་པ་
དང༌། སྤྱིར་དགག་པ་དང་། དེ་དག་གི་དོན་བསྡུ་བའོ། །
དང་པོ་ལ་གཉིས་ཏེ། སྐྱེས་བུས་བྱས་པའི་ལུང་གཏན་ལ་དབབ་པ་དང་། སྐྱེས་བུས་མ་བྱས་པའི་
ལུང་དགག་པའོ། །དང་པོ་ལ་བཞི་ལས། དང་པོ་ཕལ་བའི་ཚིག་བརྗོད་འདོད་ལས་གཞན་ལ་འཁྲུལ་་
བར་བསྟན་པ་ནི། གྲངས་ཅན་དང་རིགས་པ་ཅིན་དང་། རྒྱལ་དཔོག་པ་ལ་སོགས་པ་ནི་སྒྲ་ལས་བྱུང་བ་
ཡང་ཚད་མར་འདོད་པ་དེ་དག་དགག་པའི་ཕྱིར། སྒྲ་རྣམས་དངོས་དང་ལྷན་ཅིག་ཏུ། །མེད་ན་མི་
འབྱུང་ཉིད་མེད་ཕྱིར། །དེ་ལས་དོན་གྲུབ་མིན་དེ་དག །སྨྲ་པོའི་བསམ་པ་སྟོན་པར་བྱེད། །
སྒྲ་རྣམས་ནི་དངོས་པོ་དང་མེད་ན་མི་འབྱུང་བའི་འབྲེལ་བ་མེད་པའི་ཕྱིར་བུམ་པ་ལ་སོགས་པའི་སྒྲ་ལས་་་་་་
དོན་ཆུ་སྐྱོར་བའི་བྱ་བ་བྱེད་པ་ཅན་གྲུབ་པར་རིགས་པ་མིན་གྱི་སྒྲ་དེ་དག་ནི་སྨྲ་བ་པོའི་བསམ་པ་ཙམ་སྟོན་་་་་
པ་ལ་ཚད་མ་ཡིན་ཏེ། གང་བུམ་པའི་སྒྲ་བརྗོད་པ་དེ་ལ་བུམ་པའི་བརྗོད་འདོད་ཡོད་པ་ཡིན་ཏེ། བདག་
ཉིད་བཞིན་ལྷ་སྦྱིན་ཀྱང་བུམ་པ་ཞེས་རྗོད་པར་བྱེད་དོ། །ཞེས་པ་འབྲས་བུའི་རྟགས་སོ། །ལྷའི་རྔ་བོ་
ཆེ་ལ་སོགས་པ་ནི་ཚད་མས་གྲུབ་པའི་དོན་མིན་ནོ། །
གཉིས་པ་ཁྱད་པར་ཅན་གྱི་ཚིག་རྗེས་དཔག་ཏུ་བསྡུ་བ་ནི། ཡིད་ཆེས་ཚིག་ནི་མི་སླུ་བའི། །སྤྱི་
ལས་རྗེས་སུ་དཔག་པ་ཉིད། །སྐྱེས་བུ་ཁྱད་པར་ཅན་གྱི་ཚིག་ནི་ཡིད་ཆེས་པའི་ཚིག་སྟེ་སླུ་བ་མེད་པའི་
ཕྱིར་རོ། །སླུ་བ་མེད་པའི་ཕྱིར་ཚད་མར་གྲུབ་ལ་མངོན་གྱུར་ལ་འཇུག་པ་མ་ཡིན་པའི་ཕྱིར་འདི་ནི་རྗེས་
སུ་དཔག་པ་ཉིད་དུ་འདུས་པ་ཡིན་ནོ། །ཡིད་ཆེས་པའི་ཚིག་དེ་ཡང་ཇི་ལྟ་བུ་ཞེ་ན། འབྲེལ་བ་དང་ནི་
རྗེས་མཐུན་ཐབས། །སྐྱེས་བུའི་དོན་ནི་རྗོད་བྱེད་ངག །ཡོངས་བརྟགས་དབང་དུ་བྱས་ཡིན་
གྱི། །དེ་ལས་གཞན་པའི་དབང་བྱས་མིན། །སེའུ་བཅུ་པའི་ངག་ལྟ་བུ་སྔ་ཕྱི་མ་འབྲེལ་བ་མ་ཡིན་གྱི་
བརྗོད་བྱ་སྔ་མ་དང་ཕྱི་མ་འབྲེལ་བས་གཅིག་ཏུ་བསྡུས་ནས་དོན་སྟོན་པར་བྱེད་པ་དང༌། དུག་ཞི་བར་བྱ་
བའི་ཕྱིར་ཀླུའི་རྒྱལ་པོ་འཇོག་པའི་གཙུག་གི་རིན་པོ་ཆེ་རྒྱན་གྱི་མན་ངག་གི་བསྟན་བཅོས་ལྟ་བུ་སྒྲུབ་པར་མི་་་
ནུས་པ་མ་ཡིན་གྱི་རྗེས་སུ་མཐུན་པའི་ཐབས་སྟོན་པ་སྟེ། བསྟན་བཅོས་དེ་ལ་བརྟེན་ནས་དགོས་པ་དེ་
80



，
་བསྒྲུབ་པར་ནུས་པའོ། །སྐྱེས་བུའི་དོན་རྗོད་པར་བྱེད་པ་ནི་བྱ་རོག་སོ་བརྟག་པའི་བསྟན་བཅོས་ལྟ་བུ་
སྐྱེས་བུ་ལ་ཉེར་མཁོའི་དོན་མི་སྟོན་པ་མ་ཡིན་གྱི་སྐྱེས་བུ་ལ་ཉེར་བར་མཁོ་བའི་དོན་སྟོན་པ་བྱེད་པའོ། ། །དེ་
ལྟ་བུའི་ཁྱད་པར་གསུམ་དང་ལྡན་པའི་བསྟན་བཅོས། ཡོངས་སུ་བརྟགས་པའི་དབང་དུ་བྱས་པ་ཡིན་གྱི།
དེ་ལས་གཞན་པ་སེའུ་བཅུ་པ་ལ་སོ གས་ པའི་དབང་དུ་བྱས་ནས་བརྟག་པར་བྱ་བ་ནི་མ་ཡིན་ནོ། །མི་སླུ་
བ་དེ་ཡང་གང་ཞེ་ན། མཐོང་དང་མ་མཐོང་དངོས་པོ་ཡི། །དོན་དེ་དག་ལ་མངོན་སུམ་དང༌། །
རྗེས་སུ་དཔག་རྣམ་གཉིས་ཀྱིས་ཀྱང༌། །གནོད་མེད་འདི་ནི་མི་སླུ་བའོ། །མིག་གི་རྣམ་པར་ཤེས་
པས་སྔོན་པོ་ཤེས་ཀྱི་ཞེས་པ་དང༌། བདེ་བ་ལ་སོགས་པ་རང་རིག་པར་བསྟན་པ་ལ་སོགས་པ་མངོན་གྱུར་
གཏན་ལ་འབེབས་པ་ན་མངོན་སུམ་གྱིས་གྲུབ་ཅིང་དེ་དང་མི་འགལ་བ་དང༌། མི་རྟག་པ་ལ་སོགས་པ་ལྐོག་
གྱུར་གཏན་ལ་འབེ བས་པ་ན་རྗེས་སུ་དཔག་པའི་ཚད་མས་གྲུབ་ཅིང་དེ་དང་མི་འགལ་བ་དང༌། ཆགས་
སོགས་ཆོས་མིན་དུ་འདོད་ཅིང་དེའི་གཉེན་པོ་བདག་མེད་རྟོགས་པར་འདོད་པ་ལ་སོགས་པ་ཤིན་ཏུ་ལྐོག་་་་
གྱུར་གཏན་ལ་འབེབས་པ་ན་ལུང་ནང་མི་འགལ་ཞིང་དེས་གྲུབ་པ་ནི་མི་སླུ་བའོ། །རྒྱལ་དཔོག་པས་བློ་
ལྐོག་གྱུར་དུ་འདོད་པ་དང༌། གྲངས་ཅན་གྱིས་བདེ་སོགས་བེམ་པོར་འདོད་པ་ལ་སོགས་པ་ནི་མངོན་སུམ་
དང་འགལ་བའོ། །དཔྱོད་པ་བ་ལ་སོགས་པ་སྒྲ་རྟག་པར་འདོད་པ་ནི་རྗེས་སུ་དཔག་པ་དང་འགལ་
བའོ། །ཆགས་སོགས་ཆོས་མིན་དུ་འདོད་ཅིང་། དེའི་གཉེན་པོར་ཁྲུས་བྱེད་པ་ལ་སོགས་པ་ནི་ལུང་ནང་
འགལ་བ་ཡིན་ཏེ། དེ་དག་ནི་སླུ་བ་ཁོ་ན་ཡིན་ནོ། །ཡིད་ཆེས་ཚིག་ནི་མི་ནུ་བའི། །བློ་ལས་འདི་
ཡུལ་ལྐོག་གྱུར་ནའང་། །གོ་སྐབས་མེད་པའི་ཕྱིར་བློ་ནི། །རྗེས་སུ་དཔག་པ་ཉིད་དུ་གསུངས།
ཉེས་པ་ཟད་པའི་ཚིག་བདེན་པ་བཞི་དང༌། བདག་མེད་པ་གཉིས་ལ་སོགས་པ་སྟོན་པ་ཡིད་ཆེས་པའི་ཚིག་
ནི་མི་སླུ་བའི་ཕྱིར་ཚད་མར་གྲུབ་ལ། ལུང་འདིའི་ཡུལ་འགའ་ཞིག་ཤིན་ཏུ་ལྐོག་ཏུ་གྱུར་པ་ཡིན་ནའང་
ཚད་མ་ཡིན་ལ། མངོན་སུམ་འཇུག་པའི་གོ་སྐབས་མེད་པའི་ཕྱིར། ལུང་དེ་ལས་རྟོགས་པའི་བློ་ནི་རྗེས་
སུ་དཔག་པ་ཉིད་དུ་གསུངས་པ་ཡིན་ནོ། །བདེན་པ་བཞི་ལ་སོགས་པ་ནི་རྗེས་སུ་དཔག་པས་གཏན་ལ་
དབབ་པར་བྱ་བ་ཉིད་ཀྱིས་ཚད་མ་ཡིན་དུ་ཚུད་ནའང་མཐོ་རིས་དང་ངན་སོང་ལ་སོགས་པ་སྟོན་པའི་གཞུང་
འདི་དག་ཇི་ལྟར་ཚད་མས་གྲུབ་ཅེ་ན། བླང་དང་དོར་བྱའི་དེ་ཉིད་ནི། །ཐབས་བཅས་རབ་ཏུ་
ངེས་པ་ཡིས། །གཙོ་བོའི་དོན་ལ་མི་རྒྱུའི་ཕྱིར། །གཞན་ལ་རྗེས་སུ་དཔག་པ་ཡིན། །རྟོག་
ལྡན་བསྟན་བཅོས་ལ་འཇུག་པ་ནི། རང་དང་གཞན་ལ་གནས་སྐབས་དང་གཏན་གྱི་སྡུག་བསྔལ་ལུས་
སེམས་ལ་ཉེ་བར་འཚེ་བར་མཐོང་ནས་སྡུག་བསྔལ་དེ་དག་སྤངས་ཏེ། སྡུག་བསྔལ་ཉེ་བར་ཞི་བའི་ཐར་
81



བས་ས
བ་ཐོབ་པར་བྱའོ་ཞེས་ཐར་བའི་ཐབས་ཚོལ་བར་བྱེད་ལ། སྡུག་བསྔལ་དེ་ཉིད་ཀྱང་རྒྱུ་ནས་མ་སྤངས་ན་ ་
སླར་སྐྱེ་བར་འགྱུར་བ་ཉིད་ཀྱིས་རྒྱུ་སྤོང་བར་བྱེད་དགོས་ལ་དེ་ཡང་རྒྱུ་ངོས་ཟིན་དགོས་པས། སྡུག་བསྔལ་་
ནི་འདིའོ། །དེའི་རྒྱུ་ནི་འདིའོ། །དེའི་གཉེན་པོ་ནི་འདིའོ། །སྡུག་བསྔལ་སྤངས་པ་ནི་འདིའོ་ཞེས་པ་ནི།
ཐར་བ་དོན་དུ་གཉེར་བའི་གཙོ་བའི་དོན་ཡིན་ལ། གཞན་མཐོ་རིས་ངན་སོང་ལ་སོགས་པའི་ཚེ་ཚད་ལུས་
ཚད་ལ་སོགས་པ་ནི་ཡན་ལག་ཡིན་ནོ། ་ །དེས་ན་འདིར་སྟོན་པ་འཇིག་རྟེན་གྱི་མིག་དེས་ནི་སྡུག་བསྔལ་
ཉེ་བར་ཞི་བ་བླང་བྱ་འགོག་པའི་བདེན་པ་དང་ཐོབ་བྱེད་ཀྱི་ཐབས་སམ་རྒྱུ་ལམ་གྱི་བདེན་པ་དང་། དོར་
བར་བྱ་བ་ནི་སྡུག་བསྔལ་གྱི་བདེན་པ་སྟེ་དེའི་རྒྱུའམ་ཐབས་ཀུན་འབྱུང་གི་བདེན་པའི་དེ་ཉིད་ཚད་མ་་་་་་་
ངེས་པའི་དོན་མི་སླུ་བར་གྲུབ་པ་ཉིད་ཀྱིས། ཡན་ལག་ཏུ་གྱུར་པའི་ངན་སོང་ལ་སོགས་པ་ཡང་མཁྱེན་པར་
ངེས་པ་ཡིན་ཏེ། གང་ཕྲ་ཞིང་རྟོགས་དཀའ་བའི་དོན་མཐོང་བ་དེས། ཡིད་གཏད་ན་རགས་ཤིང་རྟོགས་
སླ་བ་ཡང་མཐོང་བ་ཡིན་ཏེ། ཉི་ཟེར་གྱི་རྡུལ་མཐོང་བས་ཡིད་གཏད་ན་བུམ་པ་མཐོང་བ་བཞིན། བུམ་
པ་ལ་སོགས་པ་སྟོན་པ་འདིས་ཀྱང་ཕྲ་ཞིང་རྟོགས་དཀའ་བ་བདེན་པ་བཞིའི་དོན་ལ་མི་སླུ་བར་གྲུབ་བོ། །
ཞེས་པ་རང་བཞིན་གྱི་རྟགས་སོ། །
གསུམ་པ་སྐྱེས་བུ་ཁྱད་པར་ཅན་རྟོགས་པར་དཀའ་བར་བསྟན་པ་ནི། རིགས་པ་ཅན་དག་ན་རེ།
སྐྱེས་བུ་ཡུལ་དུ་བྱུང་བ་ནི་ཉེས་པ་ཐམས་ཅད་ཟད་པ་སྟེ། ལུང་ནི་དེ་ལ་ལྟོས་པས་ན། དེ་ནི་གཞལ་བྱའི་
དོན་ཇི་ལྟ་བ་བཞིན་དུ་མཐོང་བ་ལ་སོགས་པའི་ཡོན་ཏན་དང་ལྡན་པས། དེས་བྱས་པ་ནི་མི་སླུ་བའོ་ཞེས་
ཟེར་རོ། །དེ་ལ་འདིར་སྨྲ་པ། གལ་ཏེ་ཕུལ་དུ་བྱུང་བ་དེ། །ཤེས་པར་ནུས་ན་དོན་འདི་འདོད། །
དེ་ལྟ་བུའི་སྐྱེས་བུ་ཕུལ་དུ་བྱུང་བ་དེ་ནི་རྟོགས་པར་དཀའ་བ་ཡིན་གྱི། གལ་ཏེ་སྐྱེས་བུ་ཕུལ་དུ་བྱུང་བ་དེ་
ཤེས་པར་གྱུར་ན་ཚད་མ་ཉིད་དུ་ཁོ་བོ་ཅག་ ཀྱང་འདོད་དེ། དོན་འདི་ལ་ནི་རྒྱལ་བ་ལས། །ལྷག་པའི་
ཚད་མ་གཞན་ཡོད་མིན། །ཞེས་སོ། །སྐྱེས་བུ་ཕུལ་དུ་བྱུང་བ་དེ་ཇི་ལྟར་རྟོགས་པར་དཀའ་ཞེ་ན།
འདི་ནི་འདི་ལྟའམ་མིན་ནོ་ཞེས། །གཞན་ལ་སྐྱོན་ལྡན་སྐྱོན་མེད་པའང་། །ཚད་མ་རྣམས་ནི་
རྙེད་དཀའི་ཕྱིར། །རྟོགས་དཀའ་ཞེས་ནི་གཞན་གྱིས་ཤེས། །སྐྱེས་བུ་འདི་ནི་ཕུལ་དུ་བྱུང་བ་འདི་
ལྟའམ། ཕུལ་དུ་བྱུང་བ་འདི་ལྟ་མིན་ནོ་ཞེས་སྐྱོན་ལྡན་དང་སྐྱོན་མེད་དུ་རྟོགས་པར་བྱེད་པའི་ཚད་མ་་་་
རྙེད་པར་དཀའ་བས་རྟོགས་པར་དཀའ་བ་སྟེ། གཞན་གྱི་སེམས་ཀྱི་ཁྱད་པར་མངོན་སུམ་གྱིས་མི་འགྲུབ་
ཅིང་། དེ་དཔོག་པ་ལ་རྟགས་ཀྱང་མེད་དེ་ལུས་ངག་གི་རྣམ་འགྱུར་ཡང་འཆོལ་བར་མཐོང་བའི་ཕྱིར་རོ། །
བཞི་པ་སྐྱེས་བུ་ཁྱད་པར་ཅན་ སྲིད པར་སྒྲུབ་པ་ནི། ཁ་ཅིག་ན་རེ། ཉེས་པ་མ་ལུས་པ་ཟད་པའི་
82



སྐྱེས་བུ་ཁྱད་པར་ཅན་མི་སྲིད་དེ། དྲི་མ་སྤང་ བར་མི་ནུས་པ་དང༌། སྤོང་བྱེད་ཀྱི་གཉེན་པོ་མི་ཤེས་པ་
དང༌། སྤངས་ཀྱང་སླར་ལྡོག་པའི་ཕྱིར་རོ། །ཞེས་ཟེར་རོ། །འདི་དག་ཀྱང་མ་གྲུབ་སྟེ། འགྲིབ་དང་
ཕུལ་བྱུང་བརྟེན་པ་ཀུན། །མི་མཐུན་ཕྱོགས་དང་བཅས་ཉིད་ཕྱིར། །དེ་གོམས་པ་ལས་བདག་
འགྱུར་བས། །ལ་ལ་ཟག་པ་ཟད་པར་འགྱུར། །གང་རྒྱུ་དང་བཅས་པ་དེ་ནི་སྤང་བར་ནུས་པ་ཡིན་
ཏེ། དུ་བ་བཞིན། ཟག་པ་ཡང་རྒྱུ་དང་བཅས་པའོ། །ཞེས་པ་རང་བཞིན་གྱི་རྟགས་སོ། །འདིའི་
ཕྱོགས་ཆོས་ནི། གང་འགྲིབ་དང་ཕུལ་བྱུང་བརྟེན་པ་དེ་ནི་རྒྱུ་དང་བཅས་པ་ཡིན་ཏེ། སྤྲིན་བཞིན། ཟག་
པ་ཆགས་སོགས་ཀྱང་འཕེལ་འགྲིབ་དང་བཅས་པའོ། །ཁྱབ་པ་ བསྒྲུབ་པ་ནི། གང་མི་མཐུན་ཕྱོགས་
ཚད་མས་གྲུབ་པའི་དོན་གོམས་པ་དེས་ནི། དེའི་མི་མཐུན་ཕྱོགས་ཀྱི་བདག་ཉིད་གྱུར་ཞིང་དེར་འཛིན་གྱི་
བློ་འདོར་བར་ནུས་པ་ཡིན་ཏེ། སྒྲ་མི་རྟག་པར་ངེས་པས་རྟག་འཛིན་གྱི་བློ་ལྡོག་པ་བཞིན། ཟག་པ་ནི་
ལམ་བསྒོམས་པ་པོས་མི་མཐུན་ཕྱོགས་ཚད་མས་གྲུབ་པའི་དོན་གོམས་པར་བྱེད་དོ། །ཞེས་པ་རྒྱུ་དང་
འགལ་བ་དམིགས་པའོ། །དེ་ལྟ་ན་གཟུང་འཛིན་དང་བྲལ་བའི་ཤེས་པ་ཡང་སྤང་བར་ནུས་པར་འགྱུར་
ཏེ་རྒྱུ་དང་བཅས་པའི་ཕྱིར་རོ། །ཞེ་ན་དེ་དག་ཀྱང་ཡུལ་དང་དུས་ལ་སོགས་པའི་ཁྱད་པར་གྱིས་འགག་
པར་འགྱུར་བའི་ཕྱིར་སྤང་བར་ནུས་པའོ། །དེ་ལྟ་ན་བདེན་པའི་དངོས་པོ་མ་ཡིན་པར་འགྱུར་རོ། །
ཞེ་ན་དོན་དུ་སྨྲ་བ་དག་ལ་མི་སྤང་བར་ནུས་པའི་ཕྱིར་བདེན་དངོས་མ་ཡིན་པར་ཐལ་བ་མཚུངས་སོ། །དེས་
ན་རང་གི་ངོ་བོ་དོན་བྱེད་པ་དང་བྲལ་ན་བདེན་པའི་དངོས་པོ་མ་ཡིན་པར་འགྱུར་གྱི་རྐྱེན་ཀྱི་སྟོབས་ཀྱིས་་་་་
ཡོད་པ་དང་མེད་པར་འགྱུར་བས་ནི་མ་ཡིན་ནོ། །ཟག་པ་རྒྱུ་དང་བཅས་པ་ ཡིན་ཡང་རྒྱུ་ཤེས་པར་མི་
ནུས་པས་དེའི་སྤོང་བྱེད་ཀྱི་གཉེན་པོའང་ཤེས་པར་མི་ནུས་སོ་ཞེ་ན། མ་གྲུབ་པར་སྟོན་པ། ཉེས་པའི་
རྣམ་པ་ཐམས་ཅད་དག །འཇིག་ཚོགས་ལྟ་ལས་སྐྱེས་པ་ཡིན། །དེ་མ་རིག་དེར་དེ་ལ་ཆགས། །
དེ་ལས་ཞེ་སྡང་ལ་སོགས་འབྱུང་། །དེ་ཉིད་ཀྱིས་ན་ཉེས་རྣམས་ཀྱི། །རྒྱུ་ནི་གཏི་མུག་ཡིན་པར་
གསུངས། །གཞན་ལས་འཇིག་ཚོགས་ལྟ་བ་སྟེ། དེ་སྤངས་པ་ན་སྤོང་ཕྱིར་རོ། །ཚ་གྲང་བཀྲེས་
སྐོམ་ལ་སོགས་པའི་སྡུག་བསྔལ་མ ཐའ་དག་ནི་འཁོར་བར་སྐྱེས་པ་ཙམ་གྱིས་འབྱུང་སྟེ་འཁོར་བ་ཁབ་ཀྱི་རྩེ་་་
ཙམ་ན། །བདེ་བ་ནམ་ཡང་ཡོད་མ་ཡིན། །ཞེས་སོ། །འཁོར་བར་སྐྱེ་པ་དེ་ཉིད་ནི་ལས་དགེ་བ་ཡིས་
མཐོ་རིས་འགའ་ཞིག་དང་། མི་དགེ་བ་ཡིས་ངན་སོང་དང་ལུང་དུ་མ་བསྟན་པས་ཁམས་གོང་མར་འཕེན་
པར་བྱེད་ལ། དེ་དག་ཏུ་འཕེན་པ་ནི་དེ་དག་ལ་མངོན་པར་སྲིད་པའི་ཉོན་མོངས་པ་ལས་བྱུང་ལ། ཉོན་
མོངས་པ་དེ་ཐམས་ཅད་ནི་ཕུང་བོ་ལ་བདག་ཏུ་འཛིན་པའི་འཇིག་ཚོགས་ལ་ལྟ་བ་ལས་སྐྱེས་པ་ ཡིན་ཏེ།
83 ，



，
-
༥
ཕུང་བོ་མི་རྟག་དུ་མ་གཞན་དབང་ལ་རྟག་གཅིག་དང་ དམ་ཅན་དུ་གཟུང་བ་ནི་བདག་ཏུ་འཛིན་པའི་མ་་་
རིག་པ་སྟེ། མ་རིག་པ་ལ་བརྟེན་ནས་བདག་ཏུ་ཆགས་པར་འགྱུར་ཞིང་། དེ་དང་ མི་མཐུན་པ་ལས་སྡང་
བ་དང་། དེ་དག་ལ་བརྟེན་ནས་ལས་དང་། ལས་ལས་ཉོན་མོངས་བ་དང་། ཉོན་མོངས་བ་ལ་བརྟེན་
ནས། སྐྱེ་བ་དང་སྐྱེ་བ་ལ་བརྟེན་ནས་སྡུག་བསྔལ་སྣ་ཚོགས་འབྱུང་བའི་ཕྱིར། དེ་ཉིད་ཀྱིས་ན་ཉེས་པ་
ཐམས་ཅད་ཀྱི་རྒྱུ་ནི་གཏི་མུག་ཡིན་པར་གསུངས་སོ། །གཞུང་གཞན་ལས་འཇིག་ཚོགས་ལ་ལྟ་བ་འཁོར་
བའི་རྒྱུར་གསུངས་ནའང་། མ་རིག་པ་དེ་ཉིད་འཇིག་ཚོགས་ལ་ལྟ་བ་ཡིན་ཏེ། དེ་གཉིས་ཐ་དད་ཅིང་
གཉིས་ཀའང་འཁོར་བའི་རྒྱུའི་གཙོ་བོ་ཡིན་ན། གང་རུང་རེ་རེ་རྒྱུར་འཆད་པ་མི་འཐད་པའི་ཕྱིར་དང་མ་
རིག་པ་ནི་ཕུང་བོ་ལ་བདག་ཏུ་འཛིན་པ་ཡིན་ལ། དེ་ཉིད་འཇིག་པ་ལ་མི་འཇིག་པ་དང་། ཚོགས་པ་ལ་
མ་ཚོགས་པ་གཅིག་པུར་ལྟ་བས་འཇིག་ཚོགས་ལྟ་བ་སྟེ། དེས་ན་འཁོར་བའི་རྩ་བ་བདག་འཛིན་དུ་གྲུབ་ལ།།
བདག་འཛིན་དེ་དང་འགལ་བ་ནི་བདག་མེད་རྟོགས་པའི་ཤེས་རབ་ཚད་མས་གྲུབ་པའི་དོན་ཡིན་པས་དེ་་་
གོམས་ན་འཇིག་ལྟ་སྤོང་ལ་དེ་སྤངས་པ་ན་ཉོན་མོངས་པ་ཐམས་ཅད་སྤོང་བའི་ཕྱིར་ཐབས་མི་ཤེས་པ་མ་་་་༌
ཡིན་ནོ། །སྤོང་བྱེད་ཀྱི་གཉེན་པོ་ཤེས་ཤིང་ལན་ཅིག་སྤངས་ཀྱང་སླར་ལྡོག་པར་འགྱུར་ཏེ་ཉེས་པའི་བདག་
ཉིད་ཀྱི་སེམས་ལས་གཉེན་པོ་སྐྱེ་བ་བཞིན། གཉེན་པོ་དེའི་བདག་ཉིད་ཀྱི་སེམས་ལས་ཀྱང་སླར་ཉེས་པ་སྐྱེ་
བར་འགྱུར་རོ་ཞེ་ན་མི་འགྱུར་ཏེ། འཚེ་བ་མེད་དང་ཡང་དག་དོན། །ངོ་བོ་ཉིད་ལ་ཕྱིན་ལོག་
གིས། །འབད་དུ་ཟིན་ཡང་མི་བཟློགས་ཏེ། །བློ་ནི་དེ་ཕྱོགས་འཛིན་ཕྱིར་རོ། །སེམས་ཀྱི་རང་
བཞིན་ནི་འོད་གསལ་བ་ཡིན་ལ། ཆགས་སོགས་ནི་གློ་བུར་བ་ཡིན་པས་རང་བཞིན་གང་ཡིན་པ་དེ་ནི་
འབད་པ་མེད་པར་ལྡོག་པར་མི་ནུས་ཏེ། སྔར་གཙང་སྦྲ་ཅན་ཐོད་པ་ཅན་དུ་འགྱུར་བ་ལ་འབད་དགོས་
པ་བཞིན་ནོ། །དེ་ལྟར་འབད་པས་འདོར་བ་དེ་ཡང་སྔ་མ་སྐྱོན་ཅན་དང་ཕྱི་མ་ཡོན་ཏན་ཅན་དུ་མཐོང་
ན་སྔ་མ་འདོར་ཞིང་ཕྱི་མ་ལེན་པ་ལ་འཇུག་པ་ཡིན་གྱི། རྒྱུ་མཚན་མ་མཐོང་བར་མ་ཡིན་ཏེ་གྲང་པས་
གཟིར་བ་ཁ་བ་ཅན་དོར་ནས་ཁང་པར་འཇུག་པ་བཞིན་ནོ། །འདིར་ནི་བདག་མེད་རྟོགས་པ་ལས་ལྡོག་པ་
མེད་དེ། བདག་མེད་ལ་སྐྱོན་དུ་མཐོང་བ་དང་བདག་འཛིན་ལ་ཡོན་ཏན་དུ་མཐོང་བ་མི་སྲིད་པའི་ཕྱིར་
རོ། །དེ་ཡང་བདག་མེད་རྟོགས་པ་ལ་སྐྱོན་དུ་མཐོང་བ་མི་སྲིད་དེ། ཉོན་མོངས་པའི་ས་བོན་དང་བྲལ་
བས་སླར་ཉོན་མོངས་པ་སྐྱེ་བ་མེད་པའི་ཕྱིར་སེམས་རྣམ་པར་བཅིངས་པའི་འཚེ་བ་མེད་པ་དང་། ཆགས་
སྡང་མངོན་དུ་རྒྱུའི་ཀུན་ནས་དཀྲིས་པ་མེད་པས་ལུས་སེམས་གདུང་པར་བྱེད་པའི་འཚེ་བ་མེད་པ་དང༌། །
སྲིད་པར་མངོན་པར་འཚམས་སྦྱོར་བ་མེད་པས་སྐྱེ་རྒ་ན་འཆིའི་འཚེ་བ་དང་བྲལ་བའི་ཕྱིར་རོ། །ཡང་
84
ཆགས་



དག་པའི་དོན་ཡིན་པ་ཉིད་ཀྱིས་སླར་ལྡོག་པ་མེད་དོ། །སླར་ལྡོག་པ་དེ་ལ་ནི། ཚད་མས་གནོད་པ་མཐོང་
ན་སླར་ལྡོག་པར་འགྱུར་བ་ལས། བདག་མེད་རྟོ གས་པ་དེ་ནི་ཚད་མས་གྲུབ་པའི་དོན་ཡིན་པས་འདི་ལ་
ཚད་མ་གཞན་གྱིས་གནོད་པ་མེད་པའི་ཕྱིར་རོ། །ངོ་བོ་ཉིད་ཡིན་པས་ཀྱང་སླར་ལྡོག་པ་མེད་དེ། གློ་
བུར་དུ་སྒྲོ་བཏགས་པ་གང་ཡིན་པ་དེ་ནི་ཐག་པ་ལ་སྦྲུལ་མི་འཛིན་པ་ལྟར་སླར་ལྡོག་པར་འགྱུར་བ་ཡིན་མོད་
ཀྱི། བདག་མེད་རྟོགས་པ་དེ་ནི། ཕུང་བོ་རྟག་པ་དང་གཅིག་པུ་ལ་སོགས་པར་མ་གྲུབ་པ་ལ་བློས་ཀྱང་
རྟག་པ་ལ་སོགས་པར་མི་རྟོག་པས་ཆུ་ལ་ཆུའམ་མར་ལ་མར་ཞུགས་པ་ལྟར། བློ་གཤིས་ལ་ཞུགས་པ་ལ་
ཕྱིན་ཅི་ལོག་རྟག་པ་ལ་སོགས་པར་འཛིན་པས་འབད་དུ་ཟིན་ཀྱང་མི་བཟློགས་ཏེ། བློ་ནི་གཤིས་ལ་གནས་
པའི་ཕྱོགས་ཉིད་འཛིན་པའི་ཕྱིར་རོ། །
གཉིས་པ་སྐྱེས་བུས་མ་བྱས་པའི་ལུང་དགག་པ་ལ་གཉིས་ཏེ། སྐྱེས་བུས་མ་བྱས་པའི་རྟགས་ཀྱིས་རིག་
བྱེད་ཚད་མར་འདོད་པ་དགག་པ་དང་། ཕྱོགས་གཅིག་ལ་མི་སླུ་བའི་རྟགས་ཀྱིས་རིག་བྱེད་ཚད་མར་
འདོད་པ་དགག་པའོ། །
དང་པོ་ལ་གཉིས་ལས། འདོད་པ་བརྗོད་པ་ནི། ཚིག་རྣམས་ལོག་པ་ཉིད་དུ་འགྱུར་བ་ཉིད་ཀྱི་
རྒྱུ་ནི། འདོད་ཆགས་ལ་སོགས་པའི་ཉེས་པ་རྣམས་ཡིན་ལ་ཉེས་པ་དེ་དག་ནི་སྐྱེས་བུ་ལ་བརྟེན་པའི་
ཕྱིར། ལོག་པའི་དོན་ཅན་ཡིན་ལ་སྐྱེས་བུས་མ་བྱས་པའི་ལུང་ནི་བདེན་པའི་དོན་ཅན་ཡིན་ནོ་ཞེས་ནི་
ལ་ལ་རྗོད་པར་བྱེད་དོ། །
གཉིས་པ་དེ་དགག་པ་ལ་དྲུག་སྟེ། སྒྲ་མ་བྱས་པས་བདེན་པར་འདོད་པ་དགག་པ་དང་། སྒྲ་རྟག་
པ་དགག་པ་དང༌། སྐྱེས་བུས་མ་བྱས་པ་ལ་འཁྲུལ་བར་མཐོང་བར་བསྟན་པ་དང་། སྒྲ་མ་བྱས་པ་ལ་
གནོད་པ་བརྗོད་པ་དང༌། མ་བྱས་པས་བདེན་པ་སྒྲུབ་པའི་སྒྲུབ་བྱེད་དགག་པ་དང༌། སྐྱེས་བུས་མ་བྱས་
ན་རིག་བྱེད་ལས་དོན་རྟོགས་པ་མི་འཐད་པའོ། །
དང་པོ་ལ་དྲུག་ལས། དང་པོ་མགོ་མཚུངས་ཀྱིས་དགག་པ་ནི། ཚིག་རྣམས་བདེན་པ་ཉིད་ཀྱི་
རྒྱུ། །ཡོན་ཏན་སྐྱེས་བུ་ལ་བརྟེན་ཕྱིར། །སྐྱེས་བུས་མ་བྱས་ལོག་པའི་དོན། །ཅིས་མིན་ཞེས་ནི་
གཞན་དག་བརྗོད། །འདོད་ཆགས་ལ་སོགས་པ་དང་ལྡན་པ་དག་བརྫུན་དུ་སྨྲ་བར་མཐོང་བ་བཞིན་དུ་
བརྩེ་བ་དང་ཤེས་རབ་ལ་སོགས་པ་དང་ལྡན་པ་དག་བདེན་པར་སྨྲ་བ་ཡིན་ལ། བརྩེ་བ་ལ་སོགས་པ་ནི་སྐྱེས་
བུ་ཁོ་ན་ལ་བརྟེན་པའི་ཕྱིར་སྐྱེས་བུས་བྱས་པ་ནི་བདེན་པའི་དོན་ཅན་ཡིན་ནོ་ཞེས་པ་ཡང་མཚུངས་སོ། །
གཉིས་པ་སྒྲ་མ་བྱས་ཀྱང་བརྡ་སྐྱེས་བུ་ལ་ལྟོས་པས་འཁྲུལ་བར་ ཐལ་བ་བརྒལ་ལན་གྱི་ཕྲེང་བ་ནི། །



དོན་ཤེས་བྱེད་པ་དག་གི་རྒྱུ། །བརྡ་ནི་སྐྱེས་བུ་ལ་བརྟེན་པས། ། ཚིག་རྣམས་སྐྱེས་བུས་བྱས་
མིན་ཡང། །དེ་ཕྱིར་ལོག་པ་ཉིད་དུ་སྲིད། །ཨངྒེ་ཧོ་ཧཱུྃ་ཛུ་ཧུད་ཀྭ་མ་སརྒ། ལ་སོགས་པའི་ཚིག་
རྣམས་སྐྱེས་བུས་མ་བྱས་པ་ཡིན་དུ་ཚུད་ནའང་། སྒྲ་དེ་དག་གིས་དོན་མེ་ལ་སྦྱིན་སྲེག་གཏོང་བ་ཁོ་ན་ལ་
གོ་བར་མི་ནུས་ཏེ། ཨགེ་ཞེས་པའི་སྒྲ་དོན་ཚ་སྲེག་བྱེད་པ་ལ་གོ་བར་བྱེད་ པའི་རྒྱུ་ནི་བརྡ་ཤེས་པ་ལ་ལྟོས་
ལ། བརྡ་ཤེས་པ་ནི་བརྡ་ལ་ལྟོས་ཤིང༌། བརྡ་ནི་སྐྱེས་བུ་ལ་བརྟེན་པ་ཡིན་ལ། སྐྱེས་བུ་ཐམས་ཅད་
ཆགས་སོགས་དང་ལྡན་པས་བརྫུན་པའི་དོན་ཅན་ཡིན་པས་དེའི་ཕྱིར་ལོག་པ་ཉིད་དུ་སྲིད་ པར་འ གྱུར་་་་་་་་་
རོ། །ཨངྒེ་མེ་ལ་ཟེར་བ་ཡིན་ནོ་ཞེས་པ་ལ་སོགས་པ་སྒྲ་དོན་གྱི་འབྲེལ་བ་ནི་སྐྱེས་བུས་བྱས་པ་མིན་
ནོ། །ཞེ་ན། བརྡ་རིག་པ་མེད་པའི་ཤིན་ཏུ་བླུན་པོ་རྣམས་ཀྱིས་ཀྱང་ཧོ་ཀྲྀམ་ཆོ་ག་དང་བཅས་
པས་མར་མེ་ནང་དུ་ལྕགས་པ་ལ་ཟེར་བ་ལ་སོགས་པའི་དོན་རྟོགས་པར་འགྱུར་རོ། །ཨགེ་ཚ་སྲེག་བྱེད་
པ་ལ་རང་བཞིན་གྱིས་འབྲེལ་བ་ཡིན་ནའང་། བརྡ་མ་བྱས་པའི་ཚེ་གསལ་བར་མ་བྱས་པས་བརྡ་མི་རིག་
པས་དོན་རྟོ གས་པར་ཐལ་བའི་སྐྱོན་མེད་དེ། བརྡ་ལས་རང་བཞིན་དུ་གནས་པའི་འབྲེལ་བ་དེ་ནི་གསལ་
བར་བྱེད་པ་ཡིན་ནོ། །ཞེ་ན། བརྟགས་པ་གཞན་དག་ནུས་མེད་འགྱུར། །སྒྲ་དོན་གྱི་འབྲེལ་
བའི་བྱ་བ་ནི། དོན་རྟོ གས་པ་བསྐྱེད་པར་བྱེད་པ་དེ་ཙམ་ ཡིན་ལ། ། དེ་ནི་ཨགེ་ཚ་སྲེག་བྱེད་པ་ཡིན་ནོ་
ཞེས་པའི་བརྡ་ཉིད་ཀྱིས་བྱས་ཟིན་པའི་ཕྱིར་སྐྱེས་བུས་མ་བྱས་པ་ལ་སོགས་པར་ བརྟགས་པ་གཞན་དག་ནི་་་་
དགོས་ནུས་མེད་པ་ཡིན་ཏེ། བརྡ་མ་གྲུབ་ན་མ་བྱས་པས་དོན་རྟོགས་པར་མི་ནུས་ལ། ་བརྡ་གྲུབ་ན་མ་
བྱས་པར་བརྟགས་པ་དོགས་པ་མེད་དོ། །གཞན་ཡང་ཨགེ་ལ་སོགས་པའི་ཚིག་རྣམས་དོན་གཅིག་ལ་ངེས་
པ་ཡིན་ནམ། དོན་དུ་མ་དང་འབྲེལ་བ་ཡིན། ཨགེ་ལ་སོགས་པའི་ཚིག་རྣམས་ཚ་སྲེག་བྱེད་པ་ལྟ་བུ་
དོན་གཅིག་ལ་ངེས་ན། མེ་ལས་དོན་གཞན་རྟོགས་པར་མི་འགྱུར་རོ། །དེ་ལྟའོ་ཞེ་ན་མིན་ཏེ།
ཨགེ་ཞེས་པ་ཡང་། བློ་རྣོ་བ་དང་མཚོན་རྣོ་བ་ལ་འཇུག་པར་མཐོང་ཞིང་། མངོན་བརྗོད་ལས་ཀྱང་།
ངག་ཕྱོགས་ས་དང་འོད་ཟེར་དང་། །ཆུ་དང་མིག་དང་རྡོ་རྗེ་དང༌། །མཐོ་རིས་བ་ལང་དོན་དགུ་ལ། །
མཁས་པས་གོ་སྒྲ་ངེས་གཟུང་བྱ། །ཞེས་འབྱུང་བ་ཡིན་ནོ། །དོན་དུ་མ་དང་མངོན་འབྲེལ་ན། །
འགལ་བ་གསལ་བར་བྱེད་པ་ཡིན། །སྒྲ་རེ་རེའང་དོན་དུ་མ་དང་འབྲེལ་ན་མཐོ་རིས་ཀྱི་རྒྱུར་མེ་ལ་
སྦྱིན་སྲེག་བྱེད་པ་ བརྟ གས་ནའང་། མཐོ་རིས་གྱི་རྒྱུ་དང་འགལ་བ་སྲོག་གཅོད་པ་ལ་སོགས་པ་ལ་ཡང་
གསལ་བར་བྱེད་པར་འགྱུར་ཏེ། ཧོ་ཏྭཾ་གྱི་སྒྲ་སྲོག་གཅོད་པ་ལ་འཇུག་པའང་བཀག་པ་མེད་པའི་ཕྱིར་རོ། །
དེས་ན་ཧོ་ ཏྲ་ལ་སོགས་པའི་སྒྲ། སྐྱེས་བུས་མ་བྱས་པ་ཉིད་ཀྱང་། །ཀུན་ཏུ་བརྟགས་པ་དོན་མེད་
86



འགྱུར། །ཏེ་འདོད་པའི་དོན་གསལ་བར་བྱེད་མི་ནུས་པའི་ཕྱིར་རོ། ། །ཐ་དད་རྣམས་ལ་འབྲེལ་བ་
ཡང་། །རྣམ་པར་གཞག་ཕྱིར་གཏན་ཚིགས་བརྗོད། །དོན་ལྟོ་ལྡིར་དང༌། སྒྲ་བུམ་པ་ཐ་དད་པ་
དག་ལ་རང་བཞིན་འབྲེལ་བ་འཐད་པ་མ་ཡིན་ཏེ། འདི་ལ་འབྲེལ་བ་སྒྲུབ་པར་བྱེད་པའི་གཏ ན་ཚིགས་
ཀྱང་བརྗོད་དུ་མེད་དེ། འཇིམ་གོང་ལས་སྐྱེས་པའི་ལྟོ་ལྡིར་ནི་བརྗོད་འདོད་ལས་སྐྱེས་པའི་སྒྲ་བུམ་པ་མ་
ཡིན་ཞིང་། སྒྲའང་དོན་མིན་ཏེ་རྒྱུ་ཐ་དད་པ་ཉིད་ཀྱི་ཕྱིར་རོ། །དོན་ལས་སྒྲ་བྱུང་བ་ཉིད་ཀྱིས་དེ་ལས་
བྱུང་བར་འབྲེལ་བའང་མ་ཡིན་ཏེ། སྒྲ་རྟག་པ་གཞན་ལ་རག་མ་ལུས་པ་ལ་གཞན་གྱིས་ཕན་འདོགས་པ་
མེད་པའི་ཕྱིར་རོ། །གཞན་ཡང་སྒྲ་དོན་རང་བཞིན་གྱིས་འབྲེལ་ན། བརྡ་མ་བྱས་པ་ལས་ཀྱང་དོན་རྟོགས་
པར་འགྱུར་རོ། །དེས་ན། སྐྱེས་བུས་ལེགས་པར་མ་བྱས་པར། །རྣམ་པ་ཀུན་ཏུ་དོན་མེད་
འགྱུར། །སྒྲ་དོན་གྱི་འབྲེལ་བ་སྐྱེས་བུས་ལེགས་པར་མ་བྱས་ན་ནི་སྒྲ་འདི་ནི་དོན་འདིའི་ཞེས་དོན་སྟོན་པ་
མེད་པར་འགྱུར་ལ། བརྡ་དོན་གྱི་འབྲེལ་བ་སྐྱེས་བུས་ལེགས་པར་བྱས་པ་ཁས་ལེན་ན། སྐྱེས་བུའི་
ཉེས་པ་ལས་བྱུང་བས་ལོག་པའི་དོན་ཅན་དུ་དགོས་པར་འ གྱུར་བས། འདི་ནི། དངོས་སུ་གླང་ཆེན་
ཁྲུས་འདྲར་འགྱུར། །ཏེ་གཉིས་ཀ་ལྟར་ཡང་སྐྱོན་ཁོ་ན་དང་འབྲེལ་བར་ཟད་དོ། །
གཞན་ཡང་སྒྲ་དོན་གྱི་འབྲེལ་བ་དེ། རྟག་པའམ་མི་རྟག་པ་ཞིག་གལ་ཏེ་རྟག་པ་ཡིན་ན་སྐྱེས་བུའི་
བསམ་པ་དང་མཐུན་པར་སྟོན་པར་མི་ནུས་སོ། ་ །མི་རྟག་ན་ནི་སྐྱེས་བུའི་འདོད་པས་འཇུག་པའམ་མི་
འཇུག་པ་གང་ཡིན་། འདོད་པས་མི་འཇུག་ན་ནི་རི་བོ་བཞིན་དུ་སྐྱེས་བུའི་ བསམ་པ་དང་མཐུན་པར་
སྟོན་པར་མི་འགྱུར་རོ། །སྐྱེས་བུའི་འདོད་པས་འཇུག་ན་ནི་སྐྱེས་བུས་བྱས་པ་ཉིད་ཡིན་པས་འཁྲུལ་བར་
དོ གས་པར་འགྱུར་རོ། །སྒྲ་དོན་གྱི་འབྲེལ་བ་རྟག་པ་ཉིད་ཀྱང་མི་འཐད་དེ། འབྲེལ་བ་ཅན་རྣམས་མི་
རྟག་ཕྱིར། །འབྲེལ་བ་ལ་རྟག་ཡོད་མ་ཡིན། །གང་འབྲེལ་བ་ཅན་མི་རྟག་པ་དེ་ལ་ནི། འབྲེལ་བ་
རྟག་པ་ཡོད་པ་མ་ཡིན་ཏེ། མེ་དུད་བཞིན། འབྲེལ་བ་ཅན་སྒྲ་དོན་ཉིད་མི་རྟག་གོ། །ཞེས་པ་ནི་ཁྱབ་བྱེད་
མ་དམིགས་པའོ། །རིགས་བརྗོད་པའི་ཕྱིར་སྐྱོན་མེད་དོ་ཞེ་ན་རིགས་རྐྱང་པ་བརྗོད་པས་དོན་གྲུབ་པར་མི་
འགྱུར་རོ། །འབྲེལ་བ་མི་རྟག་ན་དངོས་པོར་འགྱུར་རོ་ཞེ་ན་རྟག་པ་དགག་པ་ཡིན་གྱི་མི་རྟག་པ་བསྒྲུབ་
པ་ནི་མ་ཡིན་ནོ། །རྟག་པ་དགག་པ་ཉིད་མི་རྟག་པ་བསྒྲུབ་པར་འགྱུར་ཏེ། དེ་དག་ནི་ཕན་ཚུན་སྤངས་
ཏེ་གནས་པའི་འགལ་བ་ཡིན་པའི་ཕྱིར་རོ་ཞེ་ན། གཞི་གྲུབ་ན་བདེན་པ་ཞིག་སྟེ། འབྲེལ་བ་ལ་གཞི་མ་
གྲུབ་པའི་ཕྱིར་རོ། དེའི་ཕྱིར་དོན་དང་སྒྲ་ཡི་དེ། །སྐྱེས་བུའི་བློ་ཡིས་ལེགས་པར་བྱས། །དོན་ལ་
འབྲེལ་བ་མེད་པའི་ཕྱིར་སྒྲ་དོན་གྱི་འབྲེལ་བ་ནི་བློས་བྱས་པ་ཁོ་ནའོ། །



གཞན་ཡང་རྟེན་ལྟོ་ལྡིར་ཞིག་པ་ན་འབྲེལ་བ་ཡང་ཞིག་པའི་ཕྱིར། ལྟོ་ལྡིར་གསར་པ་སྒྲ་བུམ་པ་དང་
མ་འབྲེལ་བར་འགྱུར་རོ། །དེ་ལ་གཞན་དག་གིས། དོན་གསར་པ་དང་ལྷན་ཅིག་ཏུ་འབྲེལ་བ་སྐྱེས་
པར་འདོད་ན། སྒྲ་རྣམས་ལ་ནི་རང་བཞིན་དག །རྣམ་པར་བཟློག་པར་མི་རིགས་སོ། ། བུམ་པ་
ཞེས་པའི་སྒྲ་ནི་ལྟོ་ལྡིར་གསར་པ་མ་སྐྱེས་པའི་སྔ་རོལ་དུ་གསར་པ་དེ་དང་འབྲེལ་བ་མེད་པའི་རང་བཞིན་་་་་
དུ་གནས་པ་དེ། དོན་དང་ལྷན་ཅིག་སྐྱེས་པའི་འབྲེལ་བ་ཅན་དུ་བྱེད་ན། སྔར་འབྲེལ་མེད་ཀྱི་རང་བཞིན་
བཟློག་ནས་འབྲེལ་བ་ཅན་གཞན་དུ་བྱེད་པ་ནི་མི་རིགས་ཏེ། སྒྲ་རྟག་པ་འབྲེལ་བ་ལ་སོགས་པའི་རྐྱེན་གྱིས་
ཁྱད་པར་དུ་བྱར་མི་རུང་བའི་ཕྱིར་རོ། །
དེ་ལྟ་ན་ཁྱེད་ལ་ལྟོ་ལྡིར་སྔ་མ་ལ་བུམ་པའི་བརྡ་བྱས་པ་ཉིད་ཀྱིས་སྔ་མ་འགགས་པ་ན་སྒྲ་བུམ་པ་་་་་་་
འག གས་པས་ལྟོ་ལྡིར་གསར་པ་སྒྲ་དང་མ་འབྲེལ་བར་འགྱུར་རོ། །ཞེ་ན། རྣམ་བརྟགས་འབྲེལ་ལ་
ཉེས་འདི་མེད། །འདིར་ནི་སྒྲ་དོན་ལ་དངོས་པོའི་འབྲེལ་བ་མི་འདོད་ཀྱི་བློས་རྣམ་པར་བརྟགས་པ་
ཙམ་གྱི་འབྲེལ་བ་དེ་ནི་གཞན་སེལ་བ་ཁོ་ན་ཡིན་ལ། གཞན་སེལ་བ་དེ་ནི་སྔ་མ་དང་ཕྱི་མར་མ་ཕྱེ་བའི་ལྟོ་
ལྡིར་མ་ཡིན་པ་རྣམ་པར་བཅད་པའི་ལྟོ་ལྡིར་ཙམ་ལ་སྒྲ་སྦྱོར་བའི་ཕྱིར་ཕྱི་མ་སྒྲ་དང་མ་འབྲེལ་བའི་ཉེས་པ་་་་
འདི་མེད་དོ། །གལ་ཏེ་རྟེན་འབྲེལ་པ་ཅན་སྔ་མ་ནི་འཇིག་ན་ཡང་། །འབྲེལ་བ་ནི་འཇིག་པ་མིན་
ཏེ་རྟག་པའི་ཕྱིར་གསལ་བ་སྔ་མ་ཞིག་ཀྱང་རིགས་མི་འཇིག་པ་དང་འདྲའོ་ཞེ་ན། རྟག་རྣམས་ལ་
རྟེན་ནུས་པ་གང༌། །གང་གིས་དེ་རྟེན་འདོད་པ་ཡིན། །རྟག་པ་ལ་རྟེན་བྱེད་པར་ནུས་པ་ཡོད་
པ་མ་ཡིན་ཏེ། རྟེན་དེས་རྟག་པ་ལ་སྔར་མེད་པའི་ཁྱད་པར་བསྐྱེད་མི་ནུས་པའི་ཕྱིར་རོ། །གལ་ཏེ་སྔར་
མེད་ཀྱི་ཁྱད་པར་བསྐྱེད་ན་ནི་མི་རྟག་པར་འགྱུར་ལ་རྟག་པ་ནི་གང་གིས་ཀྱང་རྟེན་པར་ནུས་པ་ཡང་མ་ཡིན་
ནོ། །རྟེན་ཞེས་བྱ་བ་བསྐྱེད་པ་ལ་མི་འདོད་ཀྱི་ལྟོ་ལྡིར་དང་གསལ་བས་འབྲེལ་བ་དང་རིགས་ལ་སོགས་པ་
གསལ་བར་ བྱེད་པའོ། །ཞེ་ན། ཤེས་པ་སྐྱེད་པར་བྱེད་པ་ཡི། །ལྷན་ཅིག་བྱེད་རྒྱུ་རྣམས་
ཚོགས་ན། །དེ་བསྐྱེད་པར་ནི་རུང་ཉིད་ཕྱིར། །རིགས་པ་ཤེས་པས་བུམ་སོགས་ཀྱང་། །
སྐྱེ་བ་ལ་ནི་གསལ་བར་འདོད། །འགྱུར་བ་མེད་རྣམས་ཁྱད་མེད་པས། །གསལ་བྱེད་རང་གིས་
དོན་ཅི་བྱས། །གང་ཕྱིར་དེས་དེ་གསལ་འདོད་པ། །ཞེས་ཏེ་གང་རྐྱེན་གཞན་ཚོགས་ན་གསལ་
བར་རུང་ལ་མ་ཚོགས་ན་མི་གསལ་བ་དེ་ནི་གསལ་བྱ་ཡིན་ཏེ། མུན་ཁུང་གི་བ་ལང་བཞིན་རྐྱེན་གཞན་
ཚོགས་ན་གསལ་ལ་མ་ཚོགས་ན་མི་གསལ་ལོ། །ཞེས་པ་རང་བཞིན་གྱི་གཏན་ཚིགས་སོ། །བུམ་འཛིན་
གྱི་ཤེས་པ་སྐྱེད་པར་བྱེད་པའི་ལྷན་ཅིག་བྱེད་རྒྱུ་དབང་པོ་དང་ཡིད་ལ་བྱེད་པ་ལ་སོགས་པ་རྣམས་ཚོགས་ན་
}



བུམ་པ་དེ་ཤེས་པ་སྐྱེད་པར་རུང་བ་ཉིད་ཡིན་པའི་ཕྱིར་རིགས་པ་ཤེས་པ་རྣམས་ཀྱིས་ནི་བུམ་སོགས་གསལ་་
བྱ་དང་རྐྱེན་གཞན་གསལ་བྱེད་དུ་འདོད་པ་ཡིན་གྱི། འགྱུར་བ་མེད་པའི་རིགས་དང་འབྲེལ་བ་ལ་སོགས་
པ་ནི་སྔར་མེད་པའི་ཁྱད་པར་བསྐྱེད་དུ་མེད་པས་གསལ་བ་དང་། དོན་དང་སྒྲ་ལ་སོགས་པས་རིགས་དང་
འབྲེལ་བ་ལ་སོགས་པ་ལ་དོན་ཅི་ཞིག་ཀྱང་བྱས་པ་མེད་དོ། །གང་འགྱུར་བ་མེད་པ་དེ་ནི་རྐྱེན་གཞན་གྱིས་
ཁྱད་པར་དུ་བྱར་མེད་པ་ཡིན་ཏེ་ནམ་མཁའ་བཞིན། རིགས་ལ་སོགས་པ་ཡང་འགྱུར་བ་མེད་པར་ཁས་
བླངས་སོ། །ཞེས་པ་ཁྱ བ་བྱེད་མི་དམིགས་པའོ། །རྐྱེན་གཞན་གྱིས་བུམ་སོགས་སྔར་ཤེས་པ་བསྐྱེད་ནུས་་
ཀྱི་བདག་ཉིད་མ་ཡིན་པ་བསྐྱེད་ནུས་སུ་བྱས་ཀྱང་གསལ་བྱ་ཡིན་པས་མ་ཁྱ བ་བོ་ཞེ་ན། མི་འཐད་དེ། །
སྔར་ཤེས་པ་བསྐྱེད་ནུས་མ་ཡིན་པ་བསྐྱེད་ནུས་ཀྱི་བདག་ཉིད་དུ་བྱས་པ་གསལ་བྱའི་བདག་ཉིད་ཡིན་པའི་་་
ཕྱིར་རོ། །ནུས་པ་དེ་བུམ་པ་ལས་ ཐ་དད་ན་རྐྱེན་གཞན་གྱིས་བུམ་པ་ལ་ཕན་མ་བཏགས་པར་འགྱུར་ལ་
དེ་འདོད་ན་རྐྱེན་གཞན་མེད་པར་མུན་ཁུང་དུ་ཡང་བུམ་པ་འཛིན་པར་འགྱུར་བ་དང་། བུམ་པ་ལས་ཐ་
དད་པའི་ནུས་པ་ལས་ཤིས་པ་སྐྱེ་ན་བུམ་པ་གཏན་ནས་མི་འཛིན་པར་ནུས་པ་ཁོ་ན་འཛིན་པར་འགྱུར་་་་་་
རོ། །བུམ་པས་ཕན་མི་འདོགས་པའི་རྒྱུ་མཚན་གང་གི་ཕྱིར་དོན་ལྟོ་ལྡིར་དེས་སྒྲ་དོན་གྱི་འབྲེལ་བ་དེ་
གང་ཐལ་བར་འདོད་པ་ཡིན། གཞན་ཡང་། འབྲེལ་བ་དངོས་པོ་ཉིད་ཡིན་ན། །སྒྲ་དང་འབྲེལ་བ་
ཐ་དད་པ་ཡིན་ནམ་ཐ་མི་དད་པ་ཡིན། དང་པོ་ལྟར་ན། སྒྲ་དང་དོན་དང་འབྲེལ་བ་རྣམས། ཐ་དད་
ཕྱིར་བློ་སྣ་ཚོགས་འགྱུར། འབྲེལ་བ་དོན་ལས་ ཐ་དད་དུ་ཡོད་པའི་ཕྱིར་བློ་མ་འཁྲུལ་བ་ལ་ཡང་ཐ་དད་
པར་སྣང་བར་འགྱུར་རོ། །དོན་ལ་ཐ་དད་དུ་ཡོད་ཀྱང་བློ་ལ་ཐ་དད་དུ་མི་སྣང་ན་ཡོད་པའི་ཐ་སྙད་ཉིད་
ཀྱང་ མི་རིགས་སོ། །གང་ཡོད་ན་སྣང་དུ་རུང་བ་ལས་མ་དམིགས་པ་དེ་ནི་མེད་པའི་ཐ་སྙད་དུ་བྱ་མ་ཡིན་
ཏེ། རི་བོང་གི་མགོ་བོར་རྭ་བཞིན། འབྲེལ་བ་ཡང་ཡོད་ན་སྣང་དུ་རུང་བ་ལས་མ་དམིགས་སོ། །ཞེས་
པ་རང་བཞིན་མ་དམིགས་པའོ། །གལ་ཏེ་འབྲེལ་བ་དེ་དོན། དེ་ལས་ཐ་དད་མིན་པ་དེ་ཉིད་དོ་ཞེ་
ན། དེ་ལྟ་ན་དོན་འདི་ལས་གཞན་པའི་འབྲེལ་བ་དངོས་པོ་ཡོད་པ་མ་ཡིན་པ་ཉིད་དུ་གྲུབ་བོ། །
དེས་ན་སྒྲ་དང་དོན་དག་མ་འདྲེས་པར། དངོས་པོའི་ངོ་བོ་ཐ་དད་ཕྱིར། །སྒྲ་དོན་གྱི་འབྲེལ་བ་
རྟོག་པས་བྱས་པ་ཡིན་ཏེ། གང་དངོས་པོའི་ངོ་བོ་ཐ་དད་པ་དེ་ལ་ནི་འབྲེལ་བ་མེད་དེ་ཀ་བ་དང་བུམ་
པ་བཞིན་སྒྲ་དང་དོན་ཀྱང་ ཐ་དད་དོ་ཞེས་པ་ཁྱད་བྱེད་དང་འགལ་བ་དམིགས་པའོ། །སྒྲ་དང་དོན་ཐ་དད་
པ་དག་ཀྱང་རྒྱུ་བརྗོད་འདོད་དང་འཇིམ་གོང་ཐ་དད་པ་ལས་སྐྱེས་པས་སོ། །དེས་ན་སྒྲ་བུམ་པ་ལས་དོན་
ལྟོ་ལྡིར་ལ་འཇུག་པ་ནི་བརྡ་ཆད་ཀྱི་འབྲེལ་བ་རྟོ གས་ པས་བཀོད་པའི་ཚེ། དེ་དག་ག ཅིག་ཏུ་ཁས་བླངས་པ་
89



ཙམ་ཡིན་ནོ། །སྒྲ་དང་དོན་གཅིག་ཡིན་ན་ནི་བརྡ་ལ་མི་ལྟོས་པར་འགྱུར་ལ་བརྡ་ལ་མི་ལྟོས་པར་སྒྲ་དོན་
གྱི་འབྲེལ་བ་སྔར་ནས་ཡོད་པའི་ རང་བཞིན་ཡིན་ན་ནི། ། ཡོད་རྫས་གཞན་ལ་རག་ལུས་པའམ། །
གཞན་གྱི་འབྲེལ་བ་ཇི་ལྟར་འགྱུར། །སྒྲ་དོན་གྱི་འབྲེལ་བ་སྔར་ནས་གྲུབ་ཟིན་པའི་རང་བཞིན་དུ་
ཡོད་པའི་རྫས་དེ་དོན་གཞན་ལྟོ་ལྡིར་ལ་སོགས་པ་ལ་རག་ལུས་པར་ཡང་མི་འཐད་ལ། སྔར་ནས་རྟག་པར་
ཡོད་པའི་བདག་ཉིད་དོན་གཞན་གསར་དུ་བྱུང་བའི་འབྲེལ་བར་ ཡང་ཇི་ལྟར་འགྱུར། གལ་ཏེ་འགྱུར་ན་
ནི་མི་རྟག་པ་ཉིད་དུ་འགྱུར་རོ། ། །
གཞན་ཡང་། ཡི་གེ་དོན་མེད་ཅན་འགྱུར་ཞིང་། །ཚིག་སོགས་ཀུན་བརྟགས་དངོས་མེད་
ལ། །དངོས་པོ་ཡི་ནི་འབྲེལ་བ་འདི། །ཇི་ལྟ་བུར་ནི་འཇུག་པར་འགྱུར། །སྒྲ་དོན་ལ་འབྲེལ་
བ་མེད་པའི་སྒྲ་དེ་ཡང་། ཡི་གེའམ་མིང་ཚིག་གང་ཞིག་ཡིན། ཡི་གེ་དོན་དང་འབྲེལ་བ་ནི་མི་འཐད་དེ།
ཡི་གེ་ནི་དོན་སྟོན་པར་མི་ནུས་པ་ ཡིན་པའི་ཕྱིར་རོ། །གལ་ཏེ་དོན་སྟོན་ན་ནི་མིང་ཚིག་ལ་སོགས་པར་
འགྱུར་རོ། །མིང་ཚིག་ལ་སོགས་པ་ཡིན་ན་ནི་མིང་ཚིག་དེ་དག་ཡི་གེ་ཚོགས་པའི་བདག་ཉིད་ཡིན་ལ་ཡི་གེ་
ཕྱི་མ་སྐྱེས་པ་ན་སྔ་མ་ཞིག་པས་ཚོགས་པ་མི་སྲིད་ལ། ཚོགས་པར་བརྟགས་པ་ནི་སྔ་ཕྱི་གཅིག་ཏུ་བསྲེ་བའི་
ཀུན་ཏུ་བ རྟ གས་པ་དངོས་མེད་ཡིན་པས་དངོས་མེད་ལ་དངོས་པོའི་འབྲེལ་བ་མི་འཐད་པའི་ཕྱིར་རོ། །
གསུམ་པ་སྐྱེས་བུས་མ་བྱས་པའི་སྒྲུབ་བྱེད་མི་འཐད་པ་ལ་འདོད་པ་བརྗོད་པ་ནི། དཔྱོད་པ་བ་རྣ མས་
ན་རེ། བྱེད་པ་པོ་རྣམས་མི་དྲན་ཕྱིར། ། །སྐྱེས་བུས་མ་བྱས་ཀྱང་འདོད་ལོ། །རྟགས་འདི་ནི་
མ་གྲུབ་སྟེ། བརྒྱད་པ་ དང་མི་ཐུང་དང་། མི་ཐུང་ལྷ་ལ་སོགས་པས་བྱས་སོ་ཞེས་ཀྱང་གྲགས་ལ། འགའ་
ཞིག་ནི་དབྱིག་གི་སྙིང་པོ་སྟེ་ཚངས་པས་བྱས་སོ་ཞེས་ཀྱང་ཟེར་རོ། །གལ་ཏེ་རྟགས་དེ་གྲུབ་ན་ཡང་མ་ངེས་
པ་ཡིན་ཏེ། ནྱ་གྲོ་ནྱ་གྲོ་རྣམ་ཐོས་ཞེས་པ་དང་ཁྲོན་པ་རྙིང་པ་དང་གཞོན་ནུ་འབྱུང་བ་ལ་སོགས་པ་ཡང་ཧ
ཅང་ཐལ་བས་སོ། །འདི་ལའང་རྗེས་སུ་བརྗོད་པ་ཡོད། །དེས་ན་ངན་པས་མུན་པས་ཁྱབ། །
པའོ། །བརྒྱད་པ་ལ་སོགས་པ་དེ་དག་ནི་འདོན་པ་པོ་ཡིན་གྱི་བྱེད་པ་པོ་མ་ཡིན་ཏེ། ཇི་ལྟར་སྐྱེས་བུ་
འདི་གཞན་ལས། །མ་ཐོས་པར་ནི་ཡི་གེ་དང་། ཚིག་བཀོད་པ་ནི་བརྗོད་ནུས་མེད། །དེ་
ལྟར་གཞན་ལའང་འགའ་ཞིག་སྨྲ། །ཇི་ལྟར་དེ་དག་ཀྱང་ད་ལྟར་གྱི་སྐྱེས་བུ་འདི་དག་གིས་སློབ་དཔོན་
སྔ་མ་སྔ་མ་གཞན་ལས་མ་ཐོས་པར་ཡི་གེ་དང་ཚིག་གི་བཀོད་པ་ལ་སོགས་བརྗོད་པར་ནུས་པ་མེད་པ་དེ་་་་་
ལྟར་བརྒྱད་པ་ལ་སོགས་པ་ཡང་འདོན་པ་པོ་ཡིན་ནོ། །གང་འདོན་པ་པོ་ཡིན་པ་དེ་ནི། །འདོན་པ་
སྔ་མ་སྔོན་དུ་སོང་བ་ཡིན་ཏེ་ད་ལྟར་གྱི་འདོན་པ་པོ་བཞིན། བརྒྱད་པ་ལ་སོགས་པ་ཡང་འདོན་པ་པོ་ཡིན་
ནད་
90



ནོ། །ཞེས་སྨྲ་བར་བྱེད་དོ། །འདི་མི་འཐད་དེ། སྤེལ་བ་ཡི་ནི་གཞུང་གཞན་གང་། །མན་ངག་
ལས་གཞན་གཞན་དག་གིས། །འདོན་པ་གང་མཐོང་གང་གིས་ན། ། །དེ་ཡང་དེ་ལྟར་རྗེས་
མི་དཔོག །ལྕི་བ་དང་ཡང་བ་སྤེལ་ བའི་ཕྲེང་བ་འཛིན་པ་ལ་སོགས་པ་གཞུང་གཞན་ ཡང་། དམར་སེར་
ཅན་ལ་སོགས་པ་སྔ་མའི་མན་ངག་ལ་སོགས་པ་ཕྱིས་བྱུང་བ་གཞན་དག་གིས་འདོན་པ་མ་མཐོང་བས་རྒྱུ་་་་་
མཚན་གང་གིས་འཕྲེང་བ་འཛིན་པ་ལ་སོགས་པ་དེ་ཡང་རིག་བྱེད་དེ་ལྟར་མ་བྱས་པར་རྗེས་སུ་མི་དཔོག་པ་་
ཡིན། །རིགས་གང་གང་ལས་གྲུབ་པ་དེ། །ཁྱད་པར་མེད་དེ་མེ་ཤིང་བཞིན། །རྒྱུ་མ་མཐོང་
བ་ཅན་གཞན་ཡང། །དེ་ལས་འགྱུར་བར་ཡང་དག་ཤེས། །འཕྲེང་བ་འཛིན་པ་ལ་སོགས་པ་
སྐྱེས་བུས་བྱས་པ་དང་ཁྱད་པར་རྟོགས་པ་མེད་པའི་ཕྱིར་ཨགེ་ཧོ་ཏྲ་ལ་སོགས་པ་ཡང་སྐྱེས་བུས་བྱས་པར་་་་་
གྲུབ་སྟེ། ཚང་མང་གི་ཐལ་བ་མེ་བུད་ཤིང་ལས་གྲུབ་པས་དེ་དང་ཁྱད་པར་མེད་པའི་ཕྱིར་རྒྱུ་མ་མཐོང་བ་
དགོན་པའི་ཐལ་བ་ཡང་མེ་བུད་ཤིང་ལས་བྱུང་བར་རྟོ གས་པ་བཞིན་ནོ། །དེ་ལ་འབྲས་མཚུངས་
མཐོང་བའི་ཕྱིར། །ཁྱད་པར་དག་ནི་མ་བསྟན་པར། །གཏན་ཚིགས་རབ་ཏུ་སྤྲོས་པ་
གང་། །དེ་དག་ཐམས་ཅན་འཁྲུལ་བ་ཅན། །བཱ་ལ་ཨརྐ་ལ་སོགས་པ་དང༌། ཨགེ་ཧོ་ཏྲ་ལ་
སོགས་པ་དེ་ལ་འབྲས་བུ་མཚུངས་པར་མཐོང་ཞིང་འདི་དག་གི་ཁྱད་པར་འདི་དང་འདིའོ་ཞེས་མ་བསྟན་་་་་
པར་མ་བྱས་པ་བསྒྲུབ་པའི་གཏན་ཚིགས་བྱེད་པ་པོ་མི་དྲན་པ་ལ་སོགས་པ་རབ་ཏུ་སྤྲོས་པ་གང་དེ་དག་་་་་༌
ཐམས་ཅད་འཁྲུལ་བ་ཅན་ཡིན་ཏེ། ཕྱོགས་ཆོས་གྲུབ་མཐུན་ཕྱོགས་མི་མཐུན་ཕྱོགས་གཉིས་ཀ་ལ་འཇུག་
པའི་ཕྱིར་རོ། །དེས་ན་བྱེད་པ་པོ་མི་དྲན་པ་ལ་སོགས་པ་དེ་དག་གིས། རྣམ་ཀུན་ཐོག་མེད་འགྲུབ་
འགྱུར་མོད། །དེ་ལྟ་ནའང་སྐྱེས་བུ་མིན་པ་ལ་རྟེན་པ་ཅན་དུ་གྲུབ་པ་ནི་མིན་ནོ། །ཐོག་མེད་དུ་
གྲུབ་པ་ཉིད་ཀྱིས་སྐྱེས་བུས་མ་བྱས་པར་གྲུབ་བོ། །ཞེ་ན། དེ་ཕྱིར་སྐྱེས་བུས་མ་བྱས་ཉིད། །གཞན་
ཡང་མི་ལ་མི་རྟེན་འགྱུར། །བྱིས་པ་ས་རྡུལ་ལ་རྩེ་བ་ཡང་ཐོག་མ་མེད་པ་ཡིན་པས་མ་བྱས་པ་ཉིད་དུ་
གྲུབ་པའི་ཕྱིར། རིག་བྱེད་ལས་གཞན་དེ་ལྟ་བུའང་སྐྱེས་བུ་ལ་མི་རྟེན་པར་འགྱུར་རོ། །རིག་བྱེད་པ་
ཤིན་ཏུ་མི་འདོད་ངའི་མ་བག་མར་ལེན་པ་ལ་སོགས་པ། ཀླ་ཀློ་ལ་སོགས་ཐ་སྙད་དང་། །འཇིག་
རྟེན་ཕ་རོལ་མེད་དོ་ཞེས་པ་ལ་སོགས་པ། མེད་པར་སྨྲ་བའི་ཚིག་རྣམས་ཀྱང་། །ཐོག་མེད་ཕྱིར་
ན། རིག་བྱེད་དེ་བཞིན་དུ་སྐྱེས་བུས་མ་བྱས་པར་འགྱུར་ལ་དེ་ཡང་བདེན་པའི་དོན་ཅན་དུ་འགྱུར་རོ། །
དེ་དག་སྐྱེས་བུས་མ་བྱས་པ་ཡང་མི་འཐད་དེ། སྔོན་འདུས་བྱས་པའི་རྒྱུན་ཡིན་པའི་ཕྱིར་རོ། །
བཞི་པ་མ་བྱས་པར་གྲུབ་ཀྱང་འབྲས་བུ་མེད་པ་ནི། དེ་འདྲའི་སྐྱེས་བུས་མ་བྱས་ཉིད། །གྲུབ་
91



，
1，
，
ནའང་ཡོན་ཏན་ཅི་ཞིག་ཡོད། །ཐོག་མ་མེད་པ་ཉིད་ཀྱིས་སྐྱེས་བུས་མ་བྱས པ་ཡིན་ན། ཐོག་མ་མེད་
པ་དེ་ནི་སླུ་བར་བྱེད་པ་དག་ལ་ཡང་ཡོད་པའི་ཕྱིར་སྐྱེས་བུས་མ་བྱས་པ་ཉིད་དུ་གྲུབ་ནའང་། བདེན་
པའི་དོན་ཅན་དུ་མི་འགྲུབ་པ་མ་བྱས་པར་སྒྲུབ་པ་ལ་ཡོན་ཏན་ཅི་ཞིག་ཡོད། དོན་གྱི་འདུ་བྱེད་ཁྱད་
པར་རྣམས། །མཐོང་ཕྱིར་ཐེ་ཚོམ་དག་ཀྱང་ཡིན། །རིག་བྱེད་སྐྱེས་བུས་མ་བྱས་སུ་ཚུད་ནའང་།
དེས་དོན་ངེས་པ་ཅན་དུ་སྟོན་པར་མི་ནུས་ཏེ། ངེས་བརྗོད་པ་ དང༌། སྤྱོད་པ་བ་དག་གི་འཆད་པ་པོའི་
འདུ་བྱེད་ཀྱི་ཁྱད་པར་ཐ་དད་པ་ལས་དོན་ཐ་དད་དུ་རྟོག་པར་བྱེད་དེ། དོན་ལ་སྒྲ་འཇུག་པ་ནི་བརྡ་གཙོ་
བོ་ཡིན་ཞིང་བརྡ་ནི་འདོད་པས་འཇུག་པས་ངག་གཅིག་ལ་ཡང་རྣམ་པར་རྟོག་པ་དུ་མ་སྲིད་པའི་ཕྱིར་དང༌།
ཁམས་དང་རྐྱེན་རྣམས་ནི་དོན་དུ་མ་ལ་འཇུག་པའི་ཕྱིར་དང་། མ་གྲགས་པའི་སྒྲ་མང་ཞིང་། གྲགས་ཀྱང་
གཅིག་ཉིད་དུ་ཁས་མི་ལེན་པའི་ཕྱིར་རིག་བྱེད་ཀྱི་ངག་རྣམས་ནི་དོན་ངེས་པ་མེད་པ་ཁོ་ནའོ། །
ལྔ་པ་བྱས་པ་དང་མ་བྱས་པའི་ཡི་གེའི་ཁྱད་པར་རྟོགས་པར་མི་ནུས་པ་ནི། ཡིག་རྣམས་གཞན་
དང་ཁྱད་མེད་ཕྱིར། །སྒྲུབ་པར་བྱེད་ན་འབྲས་ཅིར་འགྱུར། །རིག་བྱེད་ཀྱི་ཡི་གེ་རྣམས་དང་
འཇིག་རྟེན་པའི་ཡི་གེ་གཉིས་ཀའང་དོན་མི་སྟོན་པར་ཁྱད་པར་མེད་པས་ཁྱད་པར་རྟོགས་པ་མེད་པའི་་་་་་
ཕྱིར། དེ་དག་ཐ་དད་དུ་སྒྲུབ་པར་བྱེད་ན་འབྲས་བུའམ་རྟགས་ཅི་ཞིག་ལས་རྟོགས་པར་འགྱུར་ཏེ་འདི་ལ་
དཔེ་མེད་པའི་ཕྱིར་རྟགས་མེད་དོ། །
དྲུག་པ་སྐྱེས་བུས་མ་བྱས་པ་ལ་གནོད་བྱེད་བརྗོད་པ་ལ་ལྔ་སྟེ། ཡི་གེ་ལས་ ཐ་དད་པའི་ངག་དགག་
པ་དང་། ཡི་གེའི་རིམ་པ་ངག་ཏུ་འདོད་པ་དགག་པ་དང་། གསལ་བའི་རིམ་པ་ངག་ཏུ་འདོད་པ་དགག་
པ་དང་། སྒྲ་རྟག་པའི་སྒྲུབ་བྱེད་དགག་པ་དང་། བློའི་རིམ་པ་ངག་ཏུ་འདོད་པ་དགག་པའོ། །
དང་པོ་ལ་བཞི་ལས། དང་པོ་མ་དམིགས་པས་དགག་པ་ནི། ཡི་གེ་ལ་ཁྱད་པར་མེད་ན་ཡང་ངག་
ཚིག་ལ་ཁྱད་པར་ཡོད་པས་རྟོ གས་སོ་ཞེ་ན། ངག་ནི་ཡི་ག་ལས་ཐ་དད། །ཡོད་པ་མིན་ཏེ་མ་
དམིགས་ཕྱིར། །ཡི་གེ་ལ་ཁྱད་པར་མ་རྟོགས་ན་ངག་ཚིག་ལ་ཁྱད་པར་རྟོ གས་པའང་མི་འཐད་དེ། ཡི་
གེ་ལས་ཐ་དད་པའི་ངག་ཡོད་པ་མ་ཡིན་ཏེ་མ་དམིགས་པའི་ཕྱིར་རོ། །
གཉིས་པ་ཚོགས་པ་དང་རེ་རེར་བརྟགས་ལ་དགག་པ་ནི། གལ་ཏེ་ངག་དེ་ཡན་ལག་དུ་མ་ཚོགས་པའི་
བདག་ཉིད་ཡིན་ནམ་རྐྱང་པ་རེ་རེ་བའི་བདག་ཉིད་ཡིན། གལ་ཏེ་ཡན་ལག་དུ་མའི་བདག་ཉིད་ཡིན་
ན། དེ་རྣམས་ཐ་དད་དོན་མེད་ཉིད། །དེ་བ་ཏད་ཏ་ལ་སོགས་པ་ཡི་གེ་དེ་དག་ཐ་དད་སོ་སོ་བས་
ནི་དོན་སྟོན་པ་མེད་ལ་ཚོགས་པ་མི་སྲིད་དེ་ཕྱི་མ་སྐྱེས་པ་ན་སྔ་མ་འགགས་པས་སོ། །ཡི་གེ་རེ་རེས་དོན་
2



སྟོན་པར་མི་ནུས་པས་བློས་སྔ་ཕྱི་བསྲེས་ནས་དོན་ལ་སྦྱོར་བ་ནི་དོན་སྟོན་པ་དེའི་དངོས་པོ་ཅན་མིན་པ་་༌
ལ་དེའི་དངོས་པོ་ཅན་དུ། བརྟགས་པ་ནི་བྲམ་་ཟེའི་ཁྱེའུ་ལ་་སེང་གེ་ཉིད་ལ་སོགས་པར་བརྟགས་
པ་བཞིན་དུ། སྐྱེས་བུས་བྱས་པ་ཁོ་ནར་འགྱུར་རོ། །དེ་ལྟ་བུ་ཡན་ལག་རེ་རེ་བ་དེ་དག་དོན་མི་སྟོན་པ་མ་
ཡིན་གྱི། རེ་རེ་འང་དོན་བཅས་ཉིད་ཡིན་ནོ་ཞེ་ནའང༌། བ་ཏད་ཏ་ལ་སོགས་པ། ། དུ་མ་ཉིད་
བཏགས་ལོག་པ་ཡིན། །ཏེ་དུ་མ་དོན་མེད་པར་ཐལ་བའོ། །དེ་ལྟ་བུ་ཡན་ལག་གཅིག་ནི་
རྟོགས་པས་ཀྱང་། །བ་ཏད་ཏ་ལ་སོགས་པ་ངག་གི་དོན་དག་མ་ལུས་པར་རྟོགས་པར་འགྱུར་
རོ། །རེ་རེ་དོན་དང་བཅས་པ་ ཡིན་ནའང་། དུ་མ་དོན་མེད་པར་ཐལ་བ་དང་། ཡན་ལག་གཅིག་
རྟོ གས་པས་ཀུན་རྟོགས་པར་ཐལ་བའི་སྐྱོན་མེད་དེ། དེ་དང་བ་ལ་སོགས་པ་ཐམས་ཅད་ཅིག་ཅར་ཐོས་
པའི་ཕྱིར། ཡན་ལག་གཅིག་རྐྱང་པར་རྟོགས་པ་མེད་དོ་ཞེ་ན། དང་པོར་དཱི་ཐོས་པ་དང་། མཐར་ཏ་
ཐོས་པ་ལ་སོགས་པ་དུས་ཀྱི་ཁྱད་པར་མི་རུང་ངོ༌། །གལ་ཏེ་དེ་སོགས་ངག་ཐམས་ཅད་ཡན་ལག་
གཅིག་གི་བདག་ཉིད་ཡིན་ནོ་ཞེ་ནའང་། དཱི་བ་ཏ ད་ཏ་ལ་སོགས་པའི་ངག་དང་དོན་དག་རིམ་གྱིས་རྟོགས་
པ་མི་སྲིད་པར་འགྱུར་ཏེ། ངག་ནི་ཆ་མེད་གཅིག་ཡིན་པའི་ཕྱིར་རོ། །མིག་འཛུམས་པའི་ཚད་ཅན་གྱི་
ཡེ་གེ་རིམ་གྱིས་སྐྱེ་བར་དམིགས་པ་ཡིན་ནོ། །
གསུམ་པ་རྟག་པ་དང་མི་རྟག་པར་བརྟགས་ལ་དགག་པ་ནི། གོ་རིམ་མེད་པའི་ངག་དེ་མི་རྟག་
པའམ། རྟག་པར་འགྱུར་བརྟག་གྲང་ན། མི་རྟག་ན་ནི་རྐན་ལྕེ་ལ་སོགས་པའི་རྩོལ་བ་ལས་བྱུང་བར་
གྲུབ་པའི་ཕྱིར། དེ་ཅིས་སྐྱེས་བུས་བྱས་པ་མིན། །གལ་ཏེ་རྟག་ཉིད་ཡིན་ཡང་རྟག་པར་ནི། །
དམིགས་པར་འགྱུར་རོ་གལ་ཏེ་སྒྲ་རྟག་ཀྱང་སྒྲིབ་གཡོགས་ཀྱིས་བསྒྲིབས་པས་རྟག་པར་མི་ཐོས་སོ ། །
ཞེ་ན་མི་འཐད་དེ། རྟག་པ་ལ་སྒྲིག་གཡོགས་མེད་པའི་ཕྱིར་རོ། །དེ་ཡང་སྒྲིབ་བྱེད་ཀྱིས་དབང་པོ་དང་
ཡུལ་གཉིས་ཀ་ལ་ཁྱད་པར་བསྐྱེད་པ་བཀག་པའི་ཕྱིར་རོ། །
གལ་ཏེ་ལྷན་ཅིག་བྱེད་འགའ་ཞིག །མ་ཚང་ཐོས་པ་མིན་ཞེ་ན། །སྒྲ་རྟག་ཀྱང་ལྷན་ཅིག་
བྱེད་རྐྱེན་འགའ་ཞིག་མ་ཚང་བས་རྟག་ཏུ་ཐོས་པ་མིན་ནོ་ཞེ་ན། ཅིས་ཀྱང་གཞན་ལྟོས་ཡིན་སླ་སྟེ། །
ངེས་པ་དག་ནི་འགལ་བ་ཡིན། །འབྲས་བུ་སྐྱེ་བ་ནི་ཅིས་ཀྱང་རྐྱེན་གཞན་ལ་ལྟོས་པ་ཡིན་པ་ལ་རྩོད་
པ་མེད་མོད་ཀྱི། ངེས་ཤིང་རྟག་པ་རྐྱེན་ལ་ལྟོས་པ་འགལ་བ་ཡིན་ནོ། །
བཞི་པ་ཁྱབ་མ་ཁྱབ་བརྟགས་ལ་དགག་པ་ནི། སྒྲ་དེ་དག་ཡུལ་ཐམས་ཅད་ན་ཁྱེ བ་པའམ། ཁྱ བ་
པར་བྱེད་པ་མ་ཡིན་བརྟག་ན། གལ་ཏེ་དེ་དག་ཁྱབ་བྱེད་མིན། ་ན་ཡུལ་ཐམས་ཅད་དུ་ནི་དམིགས་
E
93



མི་འགྱུར། །ཡུལ་འགའ་ཞིག་ན་སྒྲ་གཏན་ནས་མི་ཐོས་པ་སྲིད་ པར་འགྱུར་བ་ལས། དེ་ཡང་མ་ཡིན་ཏེ་
དེར་ཡང་སྒྲ་བསྒྲགས་ན་ཐོས་པར་འགྱུར་བའི་ཕྱིར་རོ། །དེར་སྒྲ་མེད་ཀྱང་ ཐོས་པ་ལ་འགལ་བ་མེད་དེ།
མ་ཕྲད་པར་འཛིན་པའི་ཕྱིར་རོ། །ཞེ་ན་མ་ཡིན་ཏེ། མ་ཕྲད་པར་འཛིན་ཀྱང་སྒྲ་ཡུལ་རུང་བ་ན་གནས་
པ་ལ་ལྟོས་དགོས་ཏེ། ཁབ་ལེན་གྱིས་ལྕགས་སམ་དུག་སྤྲུལ་གྱིས་སྒྲོན་མ་བཞིན་ནོ། །མི་ལྟོས་ན་སྒྲ་ཐག་
ཉེ་རིང་ལ་གསལ་མི་གསལ་གྱི་ཁྱད་པར་ཡང་མི་འཐད་པར་འགྱུར་རོ། །གལ་ཏེ་ཁྱབ་ན་ཐམས་ཅད་
ཀྱིས། །ཅིག་ཅར་དམིགས་པ་དག་ཏུ་འགྱུར། །ཞེས་སྒྲ་ཡུལ་ཐམས་ཅད་ན་ཁྱབ་པར་ཡོད་ན་སྐྱེས་
བུ་ཐམས་ཅད་ཀྱིས་ཨཧྥེ་ལ་སོགས་པའི་སྒྲ་ཐམས་ཅད་ཅིག་ཅར་ཐོས་པར་འགྱུར་བ་ལས་དེ་ཡང་མ་དམིགས་
སོ། །སྒྲ་རྟག་ཀྱང་ ཐམས་ཅད་དུ་ཅིག་ཅར་ཐོས་པར་མི་འགྱུར་ཏེ། རྐྱེན་གྱིས་མངོན་པར་འདུས་བྱས་
པ་གང་ཡིན་པ་དེ་དམིགས་པར་འགྱུར་བ་ཡིན་གྱི། འདུས་མ་བྱས་པ་ན་མི་ཐོས་སོ་ཞེས་ན་ཡང་། སྒྲ་
རྟག་པ་འགྱུར་མེད་རྐྱེན་གང་གིས་འདུ་བྱེད་པར་འགྱུར་ཏེ་རྐྱེན་གྱིས་འདུ་བྱེད་ན་ནི་མི་རྟག་པར་་་་་་་་
འགྱུར་རོ། །སྒྲ་རྟག་པ་རྐྱེན་གྱིས་མངོན་པར་འདུ་བྱར་མེད་ནའང་། དབང་པོ་ལེགས་པར་འདུས་བྱས་
པ་ན་ཐོས་ལ། མ་བྱས་པ་ནི་མི་ཐོས་པས་ཐམས་ཅད་ཀྱིས་ཅིག་ཅར་ཐོས་པར་མི་འགྱུར་རོ། །ཞེ་ན།
དབང་པོ་ལེགས་པར་བྱས་གྱུར་ན། །དེས་ཀྱང་མ་ལུས་ཐོས་པར་འགྱུར། །དབང་པོ་ལེགས་
པར་འདུས་བྱས་ཏེ། ཨགེ་ལ་སོགས་པ་ཐོས་པའི་ཚེ་སྐྱེ་བོ་དེས་འཇིག་རྟེན་ཁམས་ཀྱི་སྒྲ་ཐམས་ཅད་མ་ལུས་
པ་ཐོས་པར་འགྱུར་རོ། །དབང་པོ་འདུས་བྱས་པ་ཡིན་ནའང་། སྒྲ་ཐམས་ཅད་ཐོས་པར་མི་འགྱུར་ཏེ།
གལ་ཏེ་ལེགས་བྱས་ཁྱད་པར་ལས། །ཐ་དད་ཕྱིར་དོན་གཅིག་ངེས་ཡིན། །དབང་པོ་ལེགས་
པར་འདུས་བྱས་པའི་ཁྱད་པར་འགའ་ཞིག་གིས་ཨགེ་ལ་སོགས་པ་ཐོས་ལ། ་ འདུས་བྱས་པའི་ཁྱད་པར་
གཞན་གྱིས་ནི་གཞན་ཐོས་པས་འདུས་བྱས་པའི་ཁྱད་པར་ཐ་དད་པའི་ཕྱིར། དོན་རེ་རེ་བ་ངེས་པར་འགྱུར་
རོ་ཞེ་ན། སྒྲ་ཡི་ཚོགས་པ་དུ་མ་ཡི། །ཅ་ཅོ་ཇི་ལྟར་ཐོས་པ་འགྱུར། །དེ་དག་ཚོགས་པ་ནི་རེ་རེ་
བ་མིན་པའི་ཕྱིར་རོ། །དེ་ལ་གལ་ཏེ་སྒྲ་ཡན་གར། །ཐོས་འགྱུར་རྗོད་བྱེད་མ་ཡིན་ན། །ཅ་
ཅོ་དེ་ལ་སྒྲའི་སྤྱི་ཡན་གར་བ་ཐོས་པར་འགྱུར་གྱི་དོན་རྗོད་བྱེད་ཀྱི་སྒྲའི་གསལ་བ་ཐོས་པ་མ་ཡིན་ནོ། །ཞེ་
ན། སྤྱི་ཡན་གར་བ་གོང་དུ་བཀག་ཟིན་ཏེ་མ་གྲུབ་ནའང་། སྒྲ་ལས་ཐ་དད་ཡོད་དོ་ཞེས་། །འདི་
ལ་ཤིན་ཏུ་ཆེས་དད་བྱ། །བསྒོམས་ཤིག་ཅེས་པའོ། །ཅ་ཅོ་དེ་སྤྱི་ཡན་གར་བ་ཐོས་པ་ཡིན་ན། ཅ་
ཙོའི་ཕལ་ཆེ་བ་མི་གྲག་པར་ད་ནི་ཉི་མ་ནུབ་བོ་ཞེས་པ་ལྟ་བུའི། སྒྲ་གཞན་དག་ནི་གནས་པ་ན། །
དོན། རྗོད་བྱེད་ཇི་ལྟར་ཐོས་པ་ཡིན་ཏེ་མི་ཐོས་པར་ཐལ་བའོ། །ཡང་ན་ནུས་པ་ངེས་པའི་ཕྱིར།



ཇི་ལྟར་ཐ་དད་སྒྲ་རྟོགས་འགྱུར། །ཡང་ན་སྔར་གལ་ཏེ་ལེགས་བྱས་ཁྱད་པར་ལས། །ཐ་དད་ཕྱིར་
དོན་གཅིག་ངེ་ཡིན། །ཞེས་སྒྲ་རེ་རེ་ཐོས་པ་ལ་ནུས་པ་ངེས་པར་ཁས་བླངས་པའི་ཕྱིར། ཇི་ལྟར་དོན་
རྗོད་བྱེད་ལས་ཐ་དད་པའི་སྒྲའི་སྤྱི་ཡན་གར་བ་རྟོགས་པར་འགྱུར་བ་ཡིན། ་ ཉེས་པ་གང་དང་གང་
དག་གིས། སྒྲ་ཙམ་རྗོད་བྱེད་མིན་འདོད་དེ། །སྒྲ་ཙམ་དག་གིས་གསལ་བ་ན། །ཇི་ལྟར་
རྗོད་བྱེད་ལ་དེ་མེད། །ཅེས་པའི་དོན། མཛོད་ལས། སྒྲ་ཙམ་གྱི་སྤྱི་དོན་རྗོད་བྱེད་མིན་ཏེ་སྔ་ཕྱིའི་ཆ་
དང་བཅས་པའི་ཕྱིར་རོ་ཞེས་གཞན་གྱི་འདོད་པ་བརྗོད་པར་འཆད་ཅིང་ཕྱི་མ་གཉིས་དེའི་ལན་དུ་སྦྱོར་བ་་་
ནི་གཞུང་གི་དགོངས་པ་མ་ཡིན་ཞིང་ཕ་རོལ་པོའི་འདོད་པའང་མ་ཡིན་ཏེ། རང་འགྲེལ་ལས། གོ་རིམ་
དུ་འབྱུང་བའི་སྒྲ་ཙམ་གྱི་ཆ་དག་གིས་གསལ་བར་རྗོད་པར་བྱེད་པར་བརྗོད་པ་ ཡིན་ནོ་ལོ། ཞེས་སྤྱི་བརྗོད་
པར་འདོད་པའི་འདོད་པ་བསྟན་ པའི་ཕྱིར་དང༌། སྤྱི་སྒྲས་མི་བརྗོད་པར་འདོད་པའི་གྲུབ་མཐའ་ཁས་ལེན་
པ་གོང་འོག་གང་དུའང་མེད་པས་སོ། །འདིར་འ གྱུར་སྔ་མ་ལས། ཉེས་པ་གང་དང་གང་དག་གིས། །
རྗོད་བྱེད་མིན་དེའང་སྒྲ་ཙམ་འདོད། །ཅེས་འབྱུང་བ་ལྟར་ཁོ་བོས་བཤད་དེ། གསལ་བས་སྔ་ཕྱིའི་ཆ་
དང་བཅས་པས་ཕྱི་མ་སྐྱེ་དུས་སྔ་མ་འགགས་པས་དོན་མི་བརྗོད་པའི་ཉེས་པ་གང་དང་གང་དག་གིས་་་་་་་
གསལ་བ་ནི་དོན་རྗོད་བྱེད་མིན་ལ། དེའང་སྔ་ཕྱི་ཐམས་ཅད་ལ་ཁྱབ་པའི་སྒྲ་ཙམ་གྱི་སྤྱི་དོན་ནི་དོན་
བརྗོད་པར་འདོད་དོ། །ཞེས་པ་ནི་གཞན་གྱི་འདོད་པའོ། །དེ་དགག་པའི་ཕྱིར། སྒྲ་ཙམ་དག་གིས་
བསལ་བ་ན། །ཇི་ལྟར་རྗོད་བྱེད་ལ་དེ་མེད། །སྒྲ་ཙམ་དེ་ཡང་གསལ་བ་དག་གིས་གསལ་བ་བྱེད་དགོས་
ལ། དེ་ཡང་སྔ་མ་གསལ་བར་ བྱས་པའི་ཚེ་ཕྱི་མ་མེད་ལ། ཕྱི་མ་གསལ་བར་བྱས་པའི་ཚེ་སྔ་མ་འགགས་
པས་དོན་རྗོད་བྱེད་དུ་འདོད་པ་སྒྲ་ཙམ་ལ་ཡང་ཉེས་པ་འདི་ཅིའི་ཕྱིར་མེད་དེ། ཡོད་པ་ཁོ་ནའོ། །ཞེས་
པ་འདི་ནི་ཡི་གེའི་དོན་ཡིན་ནོ། །་ ་ ་་་་
གཉིས་པ་ཡི་གེའི་རིམ་པ་ངག་ཏུ་འདོད་པ་དགག་པ་ནི། ། གལ་ཏེ་སྤྱི་དོན་གཞན་དུ་གྱུར་པ་སྒྲའི་ངོ་
བོ་ཉིད་དག་ནི་སྐྱེས་བུས་མ་བྱས་པ་མ་ཡིན་གྱི་ཡི་གེའི་གོ་རིམ་གྱི་མཚན་ཉིད་དང་ལྡན་པ་ནི་ངག་ཡིན་ཏེ།
དེ་ནི་སྐྱེས་བུས་མ་བྱས་པར་བསྒྲུབ་པ་ཡིན་ནོ་ཞེ་ན། ཡིག་རྣམས་ཐ་དད་མེད་ཕྱིར་མིན། །དེ་ནི་མ་
ཡིན་ཏེ། ཡི་གེའི་རིམ་པ་ནི། ཡི་གེ་ལས་ཐ་དད་དུ་ཡོད་པ་མ་ཡིན་ཏེ། ཡོད་ན་སྣང་དུ་རུང་བ་ལས་མ་
དམིགས་པའི་ཕྱིར་རོ། །མི་སྣང་ན་ནི་དེ་ལས་རྟོགས་པ་མི་འཐད་ལ། ཡི་གེའི་གོ་རིམ་ཡི་གེ་ལས་ཐ་དད་
དུ་མ་གྲུབ་པ་ཉིད་ཀྱིས་ཡི་གེ་ཙམ་དུ་ཟད་ལ་དེ་ལྟ་ནའང་སྔ་ཕྱིའི་ཆ་དང་བཅས་པའི་སྐྱོན་ལས་གྲོལ་བ་མེད་
དོ། །དེ་དག་རྣམ་པ་གཞག་པའང་མེད། །གོ་རིམགཞུན་ནི་འགལ་ཕྱིར་རོ། །ཡི་གེ་དེ་དག་
95



*
གོ་རིམ་གཅིག་ཏུ་རྣམ་པར་གཞག་པའི་ངེས་པ་ཡང་མ་མཐོང་སྟེ། འགའ་ཞིག་ཏུ་ཨགེ་ཞེས་ཐོག་མར་དང་།
འགའ་ཞིག་ཏུ་ག་ག་ན་ཞེས་ཐོག་མར་མཐོང་བས་སོ། །གལ་ཏེ་སྔ་ཕྱིའི་རིམ་པ་ངེས་པ་ཅན་གོ་རིམ་གཞན་
དང་གཞན་དུ་བཟློག་པར་མི་ནུས་ཏེ་ས་བོན་དང་སྨྱུ་གུ་དང་ལོ་མ་ལ་སོགས་པ་ལྟ་བུའོ། །ཁྱབ་དང་རྟག་
པར་བརྗོད་པའི་ཕྱིར། །ལུལ་དང་དུས་ཀྱི་གོ་རིམ་མེད། །སྒྲ་ཨ་དང་ཀ་ལ་སོགས་པ་ཐམས་
ཅད་ཡུལ་ཐམས་ཅད་དུ་ཁྱབ་པར་ཁས་བླངས་པའི་ཕྱིར་ཡུལ་གྱི་གོ་རིམ་མི་འཐད་དེ་ཉིན་མོ་བཞིན་ནོ། །
སྒྲ་རྟག་པ་ཁས་བླངས་པའི་ཕྱིར་སྔ་མ་ཨ་དང་ཕྱི་མ་ཀ་ལ་སོགས་པའི་དུས་ཀྱི་གོ་རིམ་ཀྱང་མི་འཐད་དོ། །
གལ་ཏེ་སྒྲ་མི་རྟག་པ་དང་ཁྱ བ་པར་བྱེད་པ་མ་ཡིན་པའོ་ཞེ་ན། མི་རྟག་ན་ནི་རྩོལ་བྱུང་ཕྱིར། །དེ་ཅིས་
སྐྱེས་བུས་བྱས་པ་མིན། །ཞེས་པ་དང་། གལ་ཏེ་དེ་དག་ཁྱབ་བྱེད་མིན། །ཐམས་ཅད་དུ་ནི་དམིགས་
མི་འགྱུར། །ཞེས། མི་རྟག་ཁྱབ་བྱེད་མ་ཡིན་པའི། །སྐྱོན་ཡང་སྔར་ནི་བརྗོད་ཟིན་ཏོ། །
༈ གསུམ་པ་གསལ་བའི་རིམ་པ་ངག་ཏུ་འདོད་པ་དགག་པ་ནི། ཡི་གེའི་གོ་རིམ་ནི་ངག་མ་ཡིན་གྱི། :
ཡི་གེ་བློ་ལ་གསལ་བ་ནི་རིམ་པ་བཞིན་དུ་གསལ་བར་བྱེད་པས་གསལ་བའི་རིམ་པ་ངག་ཡིན་ནོ་ཞེ་ན།
གསལ་བའི་རིམ་པའང་ངག་མིན་ཏེ། །རྟག་ལ་གསལ་བ་གསལ་ཕྱིར་རོ། །རྟག་པ་རྐྱེན་གྱིས་
གསལ་བར་བྱེད་པ་ནི་སྔར་ པཀོད་ཟིན་ཏོ། །བྱེད་པ་རྣམས་ཀྱི་བྱ་ཉིད་ལས། །དེ་གྲུབ་ཕྱིར་ན་
འབྲས་ཉིད་ཡིན། །གལ་ཏེ་ངག་དེ་སྔར་ནས་གྲུབ་ཟིན་པའི་བདག་ཉིད་དུ་ཡོད་ན་ནི་བློ་ལ་སྔར་མེད་
རིམ་པ་བཞིན་གསལ་བར་བྱེད་པ་མི་འཐད་ལ། རྐན་ལྕེ་ལ་སོགས་པ་བྱེད་པ་རྣམས་ཀྱི་བྱ་བ་ཉིད་ལས་སྔར་
མེད་གསར་དུ་གསལ་བར་བྱེད་ན། ངག་དེ་འབྲས་བུ་ཉིད་དུ་འགྱུར་ལ་དེ་ལྟ་ན་རྟག་པ་ཉིད་ཉམས་སོ། །
གང་གི་ངོ་བོ་སྔར་མ་དམིགས་པ་རྐྱེན་གཞན་ལས་གསར་དུ་ད མི གས་པ་དེ་ནི་འབྲས་བུ་ཡིན་ཏེ། མྱུ་གུ་
བཞིན། ངག་ཀྱང་རྐྱེན་གཞན་ལས་སྔར་མེད་གསར་དུ་དམིགས་སོ་ཞེས་བྱ་བ་རང་བཞིན་ཡིན་ནོ། །གལ་
ཏེ་སྒྲ་དེ་ནི་སྔར་ནས་གྲུབ་པ་ཡིན་མོད་ཀྱི་རྐྱེན་གོ ཞན་དང་བྲལ་བས་སྔར་ཤེས་པ་ལ་ཉེ་བར་སྦྱོར་བ་མ་ཡིན་་་
ནོ། །ཞེ་ན། སྒྲ་སྔར་ཤེས་པ་ལ་ཉེ་བར་སྦྱོར་བ་མ་ཡིན་པ། ཕྱིས་ཉེ་བར་སྦྱར་བར་འགྱུར་ནའང་རྟོག་
པ་ཉིད་ཉམས་སོ། །འདི་ལྟར། གྲུབ་པའི་དོན་ལ་རང་ཤེས་པས། །གཞན་བློའི་རྒྱུ་ནི་གསལ་
བྱེད་འདོད། །དཔེར་ན་སྒྲོན་བཞིན་གཞན་དུ་ནའང༌། །བྱེད་པ་ལས་འདི་ཁྱད་པར་ཅི། །
གསལ་བྱ་དང་གསལ་བྱེད་ཀྱི་དོན་ནི། ངོ་བོ་གང་ཞིག་རང་གིས་རྒྱུ་ལས་གྲུབ་པའི་དོན་ལ། གསལ་བྱེད་
རང་ཉིད་ཤེས་ཤིང་རྟོ གས་པས་གསལ་བྱ་གཞན་འཛིན་པའི་བློའི་རྒྱུ་བྱེད་པ་ནི་གསལ་བྱེད་དུ་འདོད་དེ།
དཔེར་ན་མུན་ཁུང་དུ་བུ་མོ་པོར་རྒྱུ་ལས་གྲུབ་ཟིན་སྒྲོན་མ་རང་གསལ་བའི་བདག་ཉིད་གྲུབ་པས་གསལ་བར་
96



བྱེད་པ་བཞིན་ནོ། །དེ་ལས་གཞན་དུ་རང་རྒྱུ་ལས་མ་གྲུབ་པ་གསར་དུ་གསལ་བར་བྱེད་ན་རང་སྐྱེད་པར་
བྱེད་པའི་བྱེད་པོ་ལས་གསལ་བྱེད་འདི་ཁྱད་པར་ཅི་ཞིག་ཡོད། ངག་དེ་ཡང་སྔར་ནས་ཡོད་པ་གསལ་བར་
བྱེད་པའོ་ཞེ་ན་མིན་ཏེ། བྱེད་པ་རྣམས་ཀྱི་ཚོགས་པ་ཡི། །ཟླ་བ་ལས་ནི་ངེས་པར་ཡང། }
དམིགས་ཕྱིར་འབྲས་བུ་ཉིད་ཡིན་ཏེ། །ངག་འདི་ནི་སྔར་ཡོད་རྐན་ལྕེ་ལ་སོགས་པས་གསལ་བར་
བྱེད་པ་མ་ཡིན་གྱི། རྐན་ལྕེ་ལ་སོགས་པ་བྱེད་པ་རྣམས་ཀྱི་ཚོ གས་པའི་བྱ་བ་ཡོད་ན་ནི་ངག་ཚིག་འདི་དག་
ད མི གས་ལ་བྱེད་པ་རྣམས་ཀྱི་བྱ་བ་བྱེད་པ་མ་དམིགས་པའི་ཕྱིར་ངག་ཚིག་འདི་དག་ནི་བྱེད་པ་རྣམས་ཀྱི་་་་་
འབྲས་བུ་ཁོ་ནར་གྲུབ་བོ། །དེ་ཉིད་གསལ་བྱེད་ཡིན་ནོ་ཞེ་ན། གསལ་བྱེད་ལ་དེ་མི་སྲིད་ཕྱིར། །
གསལ་བྱེད་ལ་ནི་གསལ་བྱེད་དམི གས་པས་གསལ་བྱ་དམིགས་པར་ངེས་པ་མེད་དེ། མར་མེ་དམིགས་ཀྱང་
བུམ་པ་མ་དམིགས་པ་བཞིན་ནོ། །འདིར་ནི་རྐན་ལྕེའི་བྱེད་པ་ནམ་དམིགས་པའི་ཚེ་སྒྲ་དམི གས་པ་ཡིན་
ནོ། །གལ་ཏེ་ཁྱེད་ཀྱི་དེ་ངོ་བའི། །སྒྲིབ་བྱེད་བྲལ་བ་གསལ་ཡིན་ན། །ཅི་ཕྱིར་མེད་པ་ལ་
བྱེད་པའི། །ཚོགས་ཀྱི་ནུས་པ་དེ་རུང་འགྱུར། །གལ་ཏེ་སྤྱོད་པ་བ་ཁྱེད་ཀྱི་འདོད་པ་དེ་སྔར་ནས་
སྒྲ་རྟག་པར་ཡོད་པ་བད་ཀན་ལ་སོགས་པ་སྒྲིབ་བྱེད་ཀྱིས་མི་གསལ་བ་རྐན་ལྕེ་ལ་སོགས་པས་སྒྲིབ་བྱེད་དང་་
བྲལ་བ་ཙམ་དུ་བྱེད་པས་གསལ་བར་བྱེད་པ་ཡིན་ན། སྒྲིབ་བྱེད་དང་བྲལ་བ་ཙམ་དེ་ནི་མེད་དགག་དངོས་
མེད་ཡིན་ལ། ཅིའི་ཕྱིར་རྐན་ལྕེ་ལ་སོགས་པ་བྱེད་པ་ཚོགས་པ་དངོས་པོ་དེའི་ནུས་པ་ལས་མེད་ པའི་འབྲས་
བུ་ཇི་ལྟར་རུང་བར་འགྱུར། དངོས་པོས་དངོས་པོ་མེད་པ་བྱེད་དོ་ཞེས་བྱ་བ་འདི་སུ་ཞིག་ཡིད་ཆེས་པར་
འགྱུར་ཏེ། དངོས་པོ་མེད་པ་ལ་རྒྱུའི་བྱེད་པ་མི་འཇུག་པའི་ཕྱིར་རོ། །མར་མེ་རླུང་གིས་བརྣལ་བ་ལ་
སོགས་པ་དངོས་པོ་ཡིས་དངོས་པོ་མེད་པ་བྱེད་པ་ཡང་ཡོད་དོ་ཞེ་ན། རླུང་གིས་མར་མེ་དེ་ཉིད་རིགས་
འདྲ་ཕྱི་མ་སྐྱེད་མི་ནུས་ཞེས་བྱ་བ་དངོས་པོའི་ཁྱད་པར་འགའ་ཞིག་བྱས་པ་ཡིན གྱི། མར་མེ་འགགས་པའི་
དངོས་པོ་མེད་པ་ནི་དེས་བྱས་པ་མ་ཡིན་ནོ། །དེ་ལྟ་མིན་ན། སྒྲ་དང་ཁྱད་པར་མེད་པའི་ཕྱིར། །
གཞན་དག་ཀྱང་གསལ་ཐོབ་པར་འགྱུར། རྫ་མཁན་གྱིས་ཀྱང་བུམ་པ་སྔར་ཡོད་གསལ་བར་བྱས་
པར་འགྱུར་ལ། །དེ་བཞིན་དུ་ནི་ཁས་ལེན་ན། །འཇིམ་གོང་ལ་སོགས་པའི་རྒྱུ་རྣམས་ཀུན་ནི་
དོན་མེད་ཉིད་དུ་འགྱུར་རོ། །
བཞི་པ་སྒྲ་རྟག་པའི་སྒྲུབ་བྱེད་དགག་པ་ནི། ངོ་ཤེས་པ་དང་ཡོད་སྦྱོར་སོགས། །གང་ཡིན་
སྒྲུབ་བྱེད་འདོད་ན་ནི། །དཔེ་མེད་ཅན་ཡིན་དངོས་རྣམས་ནི། །སྐད་ཅིག་གིས་ནི་འཇིག་
ཕྱིར་རོ། །ཁ་ཅིག་ན་རེ། སྒྲ་རྟག་སྟེ་སྔར་གྱི་ངོ་ཤེས་པའི་ཕྱིར་དང་། སྔར་ནས་ཡོད་པ་ལ་སྦྱོར་ བའི་
91



ཕྱིར་བུམ་པ་ལ་མར་མེའམ་ཤིང་ལ་སྟ་རེ་པཞིན་ནོ་ཞེས་པ་དང༌། སྒྲ་ནི་དོན་བརྗོད་ པའི་ཡུལ་ཅན་ཡིན་པའི་
ཕྱིར་མིག་ཤེས་བཞིན་ནོ་ཞེས་པ་ལ་སོགས་པ། སྒྲ་རྟག་པའི་སྒྲུབ་བྱེད་དུ་འདོད་པ་གང་ཡིན་པ་ཐམས་ ཅན་
ནི་དཔེ་མ་གྲུབ་པའི་གཏན་ཚིགས་ལྟར་སྣང་བ་ཡིན་ཏེ། དངོས་པོ་ཐམས་ཅད་སྐད་ཅིག་གིས་འཇིག་པའི་
ཕྱིར་རོ། །དཔེ་མེད་པར་ པསྟན་པ་དེས་ནི། སྒྲ་རྟག་པར་བསྒྲུབ་པའི། རྟགས་ངན་གཞན་ཡང་
སུན་དབྱུང་བྱ། །ཞེས་ཏེ་བཀག་པ་ཡིན་ནོ་ཞེས་པའི་དོན་ནོ། །
ལྔ་པ་བློའི་རིམ་པ་ངག་ཏུ་འདོད་པ་དགག་པ་ནི། རིག་བྱེད་ལ་གོ་རིམ་མེད་ནའང་། བློའི་རིམ་པ་
ནི་ངག་ཡིན་ལ་དེ་ནི་སྐྱེས་བུས་མ་བྱས་པ་ཡིན་ནོ་ཞེ་ན། བློ་ནི་སྐྱེས་བུའི་རྟེན་ཅན་མིན། །ཁས་
བླངས་མངོན་སུམ་གྲགས་པ་དང༌། །རྗེས་སུ་དཔག་པས་ཅིག་ཅར་གནོད། །བློ་སྐྱེས་བུའི་
ཡོན་ཏན་དུ་ཁས་བླངས་པའི་གྲུབ་མཐས་གནོད་པ་དང་། བློ་ཉིད་སྐྱེས་བུ་ལ་བརྟེན་པར་མྱོང་བས་གྲུབ་པ་
དང་། སྐྱེས་བུའི་བློ་ཞེས་འཇིག་རྟེན་ན་གྲགས་པའི་ཕྱིར་དང་། བློ་ནི་སྐྱེས་བུ་ཡོད་མེད་ཀྱི་ རྗེས་སུ་འགྲོ་
ལྡོག་བྱེད་པས་སྐྱེས་བུའི་འབྲས་བུར་གྲུབ་པའི་ རྗེས་སུ་དཔག་པ་སྟེ། ཐམས་ཅད་ཀྱིས་གནོད་པར་འགྱུར་
པའོ། །ཡི་གེ་རྣམས་ལས་ཐ་དད་པའི། །རིམ་པའང་གསལ་བར་དཔྱད་ཟིན་ཏོ། །ཡི་གེ་
རྣ མས་ལས་ཐ་དད་པ་བློའི་རིམ་པའང་མི་འཐད་དེ། སྔར་གསལ་བའི་རིམ་པ་ངག་ཏུ་འདོད་པ་དགག་པ་
ཉིད་ཀྱིས་དེ་ཉིད་ཀྱང་ བཀག་པ་ཡིན་ཏེ། བློའི་རིམ་པའང་ངག་མིན་ཏེ། །རྟག་ལ་བློ་རིམ་བཀག་ཕྱིར་
རོ། །ཞེས་པའི་རིགས་པ་མཚུངས་པ་ཉིད་དོ། །བློའི་རིམ་པ། དེ་ནི་རྟོག་པས་སྒྲོ་བཏགས་ནས། །
ཇི་ལྟར་སྐྱེས་བུའི་རྟེན་ཅན་མིན། །ཏེ་སྐྱེས་བུ་ལ་རྟེན་པར་གྲུབ་པའོ། །
གཉིས་པ་སྒྲ་རྟག་པ་དགག་པ་ལ་གཉིས་ཏེ། སྒྲ་དངོས་མི་རྟག་པར་བསྒྲུབ་པ་དང་། དེས་འབྲེལ་བ་
དང་ནུས་པའང་ཁེ གས་པར་ པསྟན་པའོ། །
དང་པོ་ལ་གསུམ་ལས། དང་པོ་འཇིག་པ་རྒྱུ་ལ་མི་ལྟོས་པར་ པསྒྲུབ་པ་ནི། འཇིག་པ་ཡོད་ཙམ་
འབྲེལ་བ་ཅན། །ཉིད་ཕྱིར་སྒྲ་ནི་མི་རྟག་ཉིད། རྩ་བའི་རྟགས་ནི། གང་ཡོད་པ་དེ་ནི། འཇིག་
པ་ཡིན་ཏེ་བུམ་པ་བཞིན་སྒྲ་ཡང་ཡོད་དོ་ཞེས་པ་རང་བཞིན་ གྱི་གཏན་ཚིགས་ཡིན་ལ། དེའི་ཁྱབ་པ་བསྒྲུབ་
པ་ནི། འཇིག་པ་ཆོས་ཅན་རང་གྲུབ་ཙམ་ན་ཤིང་དང་རང་ཆས་སུ་འབྲེལ་བ་ཡིན་ཏེ། ཤིང་རང་ཡོད་པ་
ལས་རྒྱུ་གཞན་ལ་ལྟོས་པ་མེད་པའི་ཕྱིར་བཞིན་ནོ། །ཞེས་པ་ཁྱབ་བྱེད་འགལ་བ་དམིགས་པའོ། །
གཉིས་པ་རྒྱུ་ལ་ལྟོས་པ་དགག་པ་ནི། རིགས་པ་ཅན་ན་རེ། འཇིག་པ་རྒྱུ་གཞན་ལ་ལྟོས་པ་མེད་པར་
མ་གྲུབ་སྟེ། ཤིང་འཇིག་པའི་རྒྱུ་མེ་དང་བུམ་པ་འཇིག་པའི་རྒྱུ་ཐོ་བ་ལ་ལྟོས་སོ་ཞེས་ཟེར་རོ། །དེ་ལྟ་ན་
98



，
་
，
་
，
，
1
སྒྲི
འཇིག་པ་དེ་ཤིང་ལས་ཐ་དད་པ་འམ། ཤིང་དང་གཅིག་པའམ་དེ་དག་ལ་གཞན་ཞིག་ཡིན། གལ་ཏེ།
མེ་ལས་དོན་གཞན་གྱུར་པ་དག །སྐྱེ་ན་འཇིག་པ་མེད་པའི་ཕྱིར། །ཤིང་ནི་མཐོང་བ་ཉིད་
དུ་འགྱུར། །འཇིག་པའི་རྒྱུ་མེ་དེ་ལས་ཤིང་ལས་དོན་གཞན་དུ་གྱུར་པའི་འཇིག་པ་བྱེད་ན་མེར་བསྲེགས་
པའི་སླར་ཡང་མཐོང་བར་འགྱུར་ཏེ། འཇིག་པ་ནི་ཤིང་ལས་གཞན་ཡིན་ཞིང་ཤིང་འཇིག་པ་མེད་པའི་ཕྱིར་
རོ། །འཇིག་པ་དོན་གཞན་སྐྱེས་པ་དེ་ཉིད་ཤིང་འདིའི་འཇིག་པ་ཡིན་ནོ་ཞེ་ན། ཇི་ལྟར་གཞན་ནི་
སྐྱེས་པས་གཞན་འཇིག་པར་འགྱུར། དེ་ལྟ་ན་ཧ་ཅང་ཐལ་བར་འགྱུར་རོ། །ཤིང་ལས་དོན་གཞན་དུ་
གྱུར་པའི་འཇིག་པ་ཡོད་དུ་ཚུད་ནའང་། བླ་སྟེ་ཅི་ཕྱིར་ཤིང་མི་སྣང་། །འཇིག་པ་དོན་གཞན་དེས་
གཟུང་ཤིང་བསྒྲིབས་པའི་ཕྱིར་ཤིང་སྣང་བ་མིན་ནོ་ཞེ་ན་མིན་ཏེ། གང་ཕྱིར་དེ་ཡིས་མི་སྒྲིབ་སྟེ། །
སྐྱེ་ཕྱིར་འཇིག་པ་འཇིག་ཅན་འགྱུར། །དེ་ལྟ་ན་ཡང་ཤིང་མཐོང་འགྱུར། །འཇིག་པ་དོན་
གཞན་དེས་ཤིང་སྒྲིབ་པར་མི་ནུས་ཏེ། གང་གི་ཕྱིར་ཞེ་ན། འཇིག་པ་ཉིད་སྐྱེ་བ་དང་ལྡན་པས་རྒྱུན་དུ་མི་
གནས་པར་འཇིག་པའི་ཕྱིར་རོ། །དེ་ལྟ་ནའང་འཇིག་པ་ཞིག་པའི་རྗེས་ལ་ཤིང་མཐོང་བར་འགྱུར་ཏེ་
སྒྲིབ་བྱེད་ཞིག་ནས་མེད་པའི་ཕྱིར་རོ། །དེའི་ལན་དུ་གལ་ཏེ་འཇིག་པ་ ཞིག་ཀྱང་སླར་ཤིང་སྣང་ བར་
ཐལ་བའི་སྐྱོན་མེད་དེ། སྲིད་སྒྲུབ་ཀྱིས་ནག་པ་བསད་པའི་ཚེ་གསོད་བྱེད་སྲིད་སྒྲུབ་བསད་པར་གྱུར་
ཀྱང་ནག་པ་སླར་འབྱུང་བ་མིན་པ་ཇི་བཞིན་ནོ། ཞེ་ན། གསོད་བྱེད་བསད་པ་ཉིད་མ་ཡིན། །
ཏེ་ནག་པའི་གསོད་བྱེད་ནི་ནག་པ་ལ་མཚོན་པསྣུན་པ་པོ་ཡིན་ལ་ནག་པ་ ཤི་བའི་རྗེས་སུ་བྱུང་བ་དེ་ནི་ནག་་་
པ་ལ་མཚོན་པསྣུན་པ་པོ་མ་ཡིན་པའི་ཕྱིར་རོ། །འཇིག་པ་དེ་ནི་ཤིང་ལས་དོན་གཞན་ཉིད་མ་ཡིན་
ན། ཤིང་ཉིད་རང་གི་ངང་གིས་འཇིག་པ་ཉིད་དུ་གྲུབ་པར་འགྱུར་རོ། །དེ་ལྟ་ནའང་། དེ་ཡོད་
ཉིད་ཕྱིར་རྒྱུ་ཅན་མིན། །ཞེས་ཏེ་ཤིང་ཉིད་འཇིག་པ་ཡིན་ན་ནི། འཇིག་པ་རྒྱུ་ཅན་མིན་པར་འགྱུར་
ཏེ། ཤིང་རང་གི་རྒྱུ་ལ་གྲུབ་ཟིན་དུ་ཡོད་པའི་ཕྱིར་རོ། །གང་གྲུབ་ཟིན་པ་ཡོད་པ་དེ་ནི་རྒྱུ་ལ་ལྟོས་པ་མ་
ཡིན་ཏེ། མྱུ་གུ་གྲུབ་ཟིན་པ་ས་བོན་ལ་མི་ལྟོས་པ་བཞིན། འཇིག་པ་ཡང་གྲུབ་ཟིན་དུ་ཡོད་པ་ཉིད་དོ། །
ཞེས་པ་ཁྱབ་བྱེད་འགལ་བ་དམིགས་པའོ། །གཅིག་དང་ཐ་དད་འདི་ལས་གཞན་པའི་རྣམ་པའང་
མེད། །དེ་གཞི་གྲུབ་པ་ཉིད་ལ་དངོས་འགལ་ཡིན་ པའི་ཕྱིར་རོ། །རང་འགྲེལ་ལས་ཡོད་པ་ཉིད་ཀྱི་ཕྱིར་
ནི་དེ་ཉིད་དང་གཞན་ཉིད་ལས་མ་འདས་པའི་ཕྱིར་དང་ཞེས་སོ། །
གསུམ་པ་བཀག་པ་ལ་མི་འཐད་པ་སྤང་བ་ལ་གསུམ་ལས། དང་པོ་དངོས་འགལ་རྫས་གཅིག་ཏུ་
ཐལ་བ་སྤང་བ་ནི། འཇིག་པ་རྒྱུ་མེད་ཅན་ཡིན་ན། – །རྟག་ཕྱིར་དངོས་པོ་འཇིག་པ་དག །
༼ས།
99



，
ལྷན་ཅིག་ཡོད་པར་འགྱུར་ཞེ་ན། ། །འཇིག་པ་རྒྱུ་མེད་པ་ཅན་ཡིན་ན་རྟོག་པར་འགྱུར་ལ། རྟག་པ་
ཡིན་ན་ནི་ དངོས་མེད་དུ་འགྱུར་བས་བུམ་པ་དངོས་པོ་དང་འཇིག་པ་དངོས་པོ་མེད་པ་འགལ་བ་དག་རྫས་་་་
གཅིག་ཏུ་འགྱུར་རོ། །ཞེ་ན། མེད་པ་རྟག་ཉིད་ག་ལ་ཡིན། །འཇིག་པ་རྒྱུ་མེད་པ་ཅན་ཡིན་ཡང་
རྟག་པར་མི་འགྱུར་ཏེ། དངོས་པོའི་སྟེང་དུ་འཇིག་པ་དངོས་པོ་མེད་པ་ཉིད་ཀྱིས་ག ཞི་མ་གྲུབ་པའི་ཕྱིར་
རོ། །རྟག་པ་དང་མི་རྟག་པ་དེ་དག་ནི་དངོས་པོ་གཞི་གྲུབ་པའི་སྟེང་དུ་དཔྱོད་པར་བྱེད་པ་ཡིན་གྱི།
དངོས་པོ་ཡོད་པ་ལ་གཞི་མ་གྲུབ་པས་རྟག་པ་དང་མི་རྟག་པ་ཉིད་དུ་དཔྱད་དུ་མེད་་དོ། །གལ་ཏེ་འཇིག་
པ་དངོས་མེད་ཡིན་ན། དངོས་མེད་དོན་བྱེད་ནུས་པས་སྟོང་པའི་ཕྱིར་དངོས་པོ་འཇིག་མི་ནུས་པར་འགྱུར་
རོ་ཞེ་ན། མེད་ལ་དངོས་འཇིག་མེད་ཉིད་ཀྱི། །ཐལ་བར་འགྱུར་བ་མི་རུང་སྟེ། །གང་ཕྱིར་
དངོས་པོ་འཇིག་པ་ཡིས། །འཇིག་པ་དག་ནི་མི་འདོད་དོ། །ཐལ་བ་དེ་ནི་གནོད་བྱེད་དུ་མི་
རུང་སྟེ། གང་གི་ཕྱིར་དངོས་པོ་དོན་ག ཞན་འཇིག་པ་དོན་གཞན་གྱིས་འཇིག་པ་འདོད་ན། འཇིག་པ་
དངོས་མེད་ཀྱིས་དངོས་པོ་མི་འཇིག་པར་ཐལ་བར་འགྱུར་མོད་ཀྱི། འདིར་དངོས་པོ་ཉིད་ལ་འཇིག་བྱེད་
དོན་གཞན་གྱིས་འཇིག་པའི་འཇིག་པ་མི་འདོད་པས་སོ། །དེ་ལྟ་ན་འཇིག་པ་དངོས་མེད་ཡིན་ན་དངོས་
པོ་ཉིད་འཇིག་པ་མ་ཡིན་པར་འགྱུར་རོ་ཞེ་ན། །དངོས་འཇིག་གཞན་ལ་ལྟོས་མེད་ཕྱིར། །དེ་ཤེས་
དོན་དུ་སེམས་ཀྱིས་ནི། །དེ་ཡི་ཐ་དད་སྒྲོ་བཏགས་ནས། །གནས་སྐབས་དེ་རྒྱུ་མེད་ཅན་
བཤད། །དངོས་པོ་འཇིག་པ་ཡིན་ནའང་། དངོས་པོ་འཇིག་པ་ལ་རྒྱུ་མེད་པ་ཉིད་དེ། དངོས་པོ་
འཇིག་པ་ནི་རྒྱ་གཞན་ལ་ལྟོས་པ་མེད་པར་ངང་གིས་འཇིག་པ་ཡིན་ནའང་འདྲ་བ་གཞན་བྱུང་བ་ལ་སོགས་་
པ་འཁྲུལ་བའི་རྒྱུ་མཚན་གྱིས་འཇིག་པར་མི་ཤེས་པས་རྟག་པ་གཉིས་དུ་སྒྲ་འདོ གས་པར་བྱེད་པ་ལ། རང་
གི་ངང་གིས་འཇིག་པ་དེ་ཉིད་ཤེས་པའི་དོན་དུ་དངོས་པོ་དང༌། འཇིག་པ་དང་བྱས་པ་ལ་སོགས་པ་གཞན་
སེལ་བའི་བློས་ལྡོག་པ་ཐ་དད་དུ་སྒྲོ་བཏགས་ནས་སྒྲ་མི་རྟག་པ་ཉིད་དུ་སྒྲུབ་པ་ལ་སོགས་པའི་གནས་སྐབས་་
དེ་ཉིད་ལས་འཇིག་པ་དེ་རྒྱུ་མེད་པ་ཅན་དུ་བཤད་དེ། དེའི་ཚེ་དངོས་པོ་སྒྲ་དང་། འཇིག་པ་དག་ཆོས་ཅན་
དང་ཆོས་སུ་འཛིན་པས་སོ། །དེས་ན་འཇིག་པ་ལ་རྒྱུ་མེད་དོ་ཞེས་པརྗོད་ནའང་དངོས་པོ་འཇིག་པ་ལ་རྒྱུ་
མེད་དོ་ཞེས་པའི་དོན་ནོ། །
གཉིས་པ་དེ་ཉིད་དང་ གཞན་དུ་བརྟག་པ་མཚུངས་པ་སྤང་བ་ནི། མེད་པ་རང་ཉིད་ལས་ཡོད་
ནའང་། །རྣམ་རྟོག་འདི་ནི་མཚུངས་ཤེ་ན། །འཇིག་པ་རྒྱུ་མེད་པ་དེ་དངོས་པོ་རང་ཉིད་ལ་ཡོད་པ་
ཡིན་ནའང༌། དངོས་པོ་དང་དེ་ཉིད་དུ་ཡོད་དམ་གཞན་དུ་ཡོད་ཀྱི་རྣམ་པ་ པརྟག་པ་མཚུངས་ཏེ་དོན་
100



གཞན་དུ་ཡོད་ན་ནི་ཤིང་མི་འཇིག་པས་ཤིང་མཐོང་བར་འགྱུར་བ་དང་། དེ་ཉིད་དུ་ཡོད་ན། ཤིང་ནི་
འཇིག་པ་ཁོ་ནར་ཟད་པས་སྐྱེ་བ་མེད་པའི་ཕྱིར་ཤིང་དངོས་པོ་མེད་པར་འགྱུར་རོ་ཞེ་ན། དེ་ཡི་ཅུང་ཟད་
འགྱུར་མེད་དེ། །མེད་པར་གྱུར་པ་ཙམ་ཞིག་ཡིན། །ཡོད་ལ་རྣམ་རྟོག་འདིར་འགྱུར་ཏེ། །
སྒྲུབ་པ་དངོས་དང་འབྲེལ་ཕྱིར་རོ། །འཇིག་པ་རྒྱུ་མེད་པ་ཅན་དུ་འདོད་པ་ལ་ནི་དེ་ཉིད་དང་གཞན་
དུ་བརྟགས་པའི་ཉེས་པ་ཡོད་པ་མ་ཡིན་ཏེ། འཇིག་པར་འགྱུར་བ་ཞེས་བྱ་བའི་དངོས་པོ་སྐད་ཅིག་གཅིག་
སྐྱེས་ནས་གཉིས་པ་ཕན་ཆད་མེད་པར་གྱུར་པ་ཙམ་ཞིག་ཡིན་གྱི། ཞིག་པ་དེའི་ རྗེས་སུ་ཅུང་ཟད་ཙམ་
དུའང་འགྱུར་བ་མེད་དེ། འདི་ནི་སྔ་མ་མེད་པ་ཙམ་དུ་གྱུར་པའི་ མེད་པ་དགག་པ་ཁོ་ན་ཡིན་ཏེ། དེ་ལ་
ནི་ངོ་བོ་གང་དུའང་གྲུབ་པ་མེད་པས་གཅིག་པའམ་ཐ་དད་པའི་བརྟག་པ་མེད་དེ། གཞི་མ་གྲུབ་པའི་
ཕྱིར་རོ། །གལ་ཏེ་དངོས་པོར་ཡོད་པ་ཞིག་ཡིན་ན་གཅིག་དང་ཐ་དད་ཀྱི་བརྟག་པ་འདིར་འགྱུར་ཏེ།
གཅིག་དང་ཐ་དད་ལ་སོགས་པར་བརྟ གས་ཏེ། བསྒྲུབ་པ་ནི་དངོས་པོ་ཁོ་ན་དང་འབྲེལ་བའི་ཕྱིར་རོ། |
དངོས་མེད་ལ་ངོ་བོ་མ་གྲུབ་ན་སློབ་དཔོན་གྱིས་དངོས་མེད་ཡིན་ནོ་ཞེས་པ་དང་། དངོས་པོ་མེད་པར་
འགྱུར་རོ་ཞེས་སྒྲུབ་པའི་སྒྲ་བསྟན་པ་དང་འགལ་བར་འགྱུར་རོ་ཞེ་ན། དེའི་སྐྱོན་མེད་དེ། དངོས་མེད་
ཡིན་ཞེས་གསུངས་པ་ནི། །དངོས་པོ་མིན་ཞེས་བྱ་བའང་ཡིན། །དངོས་མེད་ཡིན་ཞེས་པ་དང་།
དངོས་པོ་མེད་པར་འགྱུར་རོ་ཞེས་གསུངས་པ་ནི། དངོས་པོ་མ་ཡིན་ནོ་ཞེས་པ་དང་། ་་ དངོས་པོར་མི་
འགྱུར་རོ་ཞེས་པའི་དོན་ཡིན་ནོ། །གལ་ཏེ་བྱ་བ་ཅུང་ཟད་ཅིག །ཡོད་ན་གཞན་ལ་ལྟོས་འགྱུར་
གྱི། །དངོས་གང་ཅུང་ཟད་མི་བྱེད་ལ། །ཅི་སྟེ་འགའ་ཞིག་གིས་ལྟོས་འགྱུར། །འཇིག་པ་དེ་
ལ་བྱ་བ་འབྲས་བུར་གྲུབ་པ་ཅུང་ཟད་ཙམ་ཞིག་ཡོད་ནའང་རྒྱུ་གཞན་ལ་ལྟོས་པར་འགྱུར་བ་ཡིན་མོད་ཀྱི། །
འཇིག་པ་ལ་ནི་དངོས་པོའི་ངོ་བོ་གང་དུའང་གྲུབ་པ་མེད་པའི་ཕྱིར་བྱ་བ་འབྲས་བུ་ཅུང་ཟད་མི་བྱེད་པ་དེ་་་་
ལ། ཅི་སྟེ་རྒྱུ་འགའ་ཞིག་ལ་ལྟོས་པར་འགྱུར་བ་ཡིན། གང་འབྲས་བུའི་ངོ་བོར་མ་གྲུབ་པ་དེ་ནི། རྒྱུ་ལ་
ལྟོས་པ་མ་ཡིན་པར་འགྱུར་ཏེ་ནམ་མཁའ་བཞིན། ་འཇིག་པའང་འབྲས་བུའི་ངོ་བོར་མ་གྲུབ་པའོ། །
ཞེས་པ་ཁྱ བ་བྱེད་མ་ད མི གས་པའོ། །འདིའི་ཆོས་ཅན་ནི་ཁས་བླངས་པའོ། . །འཇིག་པ་རྒྱུ་མེད་པ་ཅན་
ཡིན་ན་རྒྱུ་མེད་པ་ནི་དངོས་པོ་མ་སྐྱེས་པ་ནའང་ཡོད་པའི་ཕྱིར་མ་སྐྱེས་པ་ཉིད་ནས་འཇིག་པར་འགྱུར་ལ། །
དེ་ལྟ་ན་ཡོད་པ་ཉིད་དང་འཇིག་པ་མ་འབྲེལ་བའི་སྐྱོན་དུ་འགྱུར་རོ། །ཞེ་ན། དེས་ན་རྒྱུ་མེད་ཅན་
ཡིན་ནའང་། །མ་སྐྱེས་པ་ལས་འཇིག་འགྱུར་ཕྱིར། །ཡོད་པ་ཉིད་དང་འཇིག་ཡིན་སྐྱོན། }
ཧ་ཅང་ཐལ་བ་བསལ་བ་ཡིན་ཏེ་འཇིག་པ་ལ་ངོ་བོ་མ་གྲུབ་པ་དེས་ན། ། རྒྱུ་མེད་པ་ཅན་ཡིན་ནའང་། མ་
101
* ：
+4*
།
..



།
Eཟཔ་
»
སྐྱེས་པ་ནས་འཇིག་པར་འགྱུར་བའི་སྐྱོན་མེད་དེ། འཇིག་པར་འགྱུར་བ་ཞེས་བྱ་བ་མ་ཡིན་པ་དགག་པའི་
དངོས་པོ་གང་ཡང་ཁས་བླངས་པ་མེད་པའི་ཕྱིར་རོ། །་
གསུམ་པ་ཐོགས་བཅས་ཐོགས་མེད་མཚུངས་པའི་བརྩད་པ་སྤང་བའི་རྩོད་པ་ནི། ཇི་ལྟར་སྐྱེ་ལྡན་
འགའ་ཞིག་ནི། །ཐོགས་བཅས་ཉིད་འདོད་དེ་བཞིན་དུ། །ཡོད་རྣམས་འཇིག་པའི་རང་
བཞིན་ཡིན། །སྐྱེ་ལྡན་མིན་པ་མིན་ཞེ་ན། །དབང་ཕྱུག་པ་ལ་སོགས་པ་ན་རེ། ཡོད་པ་ཙམ་གྱིས་
འཇིག་པར་མི་འགྲུབ་སྟེ། དཔེར་ན་དངོས་པོ་སྐྱེ་ལྡན་བུམ་པ་ལ་སོགས་པ་ཐོགས་བཅས་དང༌། བདེ་
སྡུག་ལ་སོགས་པ་ཐོགས་མེད་དུ་འབྱུང་བ་བཞིན་ནོ། །བུམ་པ་ལ་སོགས་པ་སྐྱེ་ལྡན་གྱི་ཡོད་པ་རྣམས་མི་
རྟག་ཀྱང༌། དབང་ཕྱུག་ལ་སོགས་པ་རང་བྱུང་གི་ཡོད་པ་རྣམས་རྟག་སྟེ། དེ་དག་ནི་རྒྱུན་གྱི་མཐར་
འཇིག་པ་མེད་པས་ལྟོས་མེད་ཀྱང་ མི་འགྲུབ་བོ་ཞེས་ཟེར་རོ། །དེའི་ལན་དུ། རྒྱུ་ཡི་རང་བཞིན་ངེས་
པ་ལས། །འབྲས་བུའི་རང་བཞིན་ངེས་པ་སྟེ། ་ །ཐ་དད་རྒྱུ་རྣམས་མེད་ཉིད་ཕྱིར། མི་རྟག་
ངོ་བོ་ཐ་དད་མེད། །དངོས་པོ་རྣམས་ཀྱི་གཅིག་དོང་དུ་མ་ནི་རྒྱུའི་ རང་བཞིག་གཅིག་དང་དུ་མར་ངེས་
པ་ལས་འབྲས་བུའི་རང་བཞིན་གཅིག་དང་དུ་མར་ངེས་པ་ཡིན་ལ།་ ་ དངོས་པོ་རྣམས་ལ་རྒྱུ་འཇིམ་གོང་ལ་
སོགས་པ་ཐོགས་བཅས་དང༌། རིག་པ་ལ་སོགས་པ་ཐོགས་མེད་ལས་འབྲས་བུའང་བུམ་པ་དང་བདེ་སྡུག་
ལ་སོགས་པ་ཐོགས་པཅས་ཐོགས་མེད་གཉིས་སུ་ངེས་པ་ཡིན་གྱི། དངོས་པོ་ལ་རྟག་པ་དང་མི་རྟག་པར་
བསྐྱེད་པའི་རྒྱུ་ཐ་དད་མེད་ཅིང་དངོས་པོ་ཐམས་ཅད་ཀྱང་ མི་རྟག་པ་ཁོ་ནར་བསྐྱེད་པའི་རྒྱུ་ཅན་ཡིན་པས་་་
ཡོད་པ་ཐམས་ཅད་མི་རྟག་པའི་ངོ་བོ་ཐ་དད་མེད་པ་ཡིན་ནོ། །་་་
གཉིས་པ་དེས་འབྲེལ་བ་དང་ནུས་པའང་ཁེགས་པར་ པསྟན་པ་ནི། དེ་ཕྱིར་དེ་རྣམས་འབྲེལ་པ་
ཡང༌། །རྟག་པ་ཉིད་ནི་བསལ་བ་ཡིན། ་ ་ །སྒྲ་ཉིད་མི་རྟག་པར་གྲུབ་པའི་ཕྱིར། སྒྲ་དོན་གྱི་འབྲེལ་
བའང་རྟག་པ་ཉིད་རྣམ་པ་གསལ་བ་ཡིན་ནོ། །སྒྲ་ཡི་ནུས་པའང་སྔར་བཤད་པའི། །འབྲེལ་
བའི་སྐྱོན་གྱིས་བསལ་བ་ཡིན། །ཏེ། ནུས་པ་ཅན་རྣམས་མི་རྟག་ཕྱིར། །ནུས་པ་ལ་རྟག་ཡོད་མ་
ཡིན། །ཞེས་རིགས་པ་མཚུངས་པ་ཉིད་དོ། །
གསུམ་པ་སྐྱེས་བུས་མ་བྱས་པ་ལའང་འཁྲུལ་བ་མཐོང་ བར་བསྟན་པ་ནི། སྐྱེས་བུས་མ་བྱས་ཞེས་
བྱ་ཉིད། །ཇི་བཞིན་དོན་ཤེས་སྒྲུབ་བྱེད་མིན། །སྐྱེས་བུའི་ཉེས་པས་སྐྱོན་མེད་པའི། །མེ་
སོགས་རྣམ་པ་གཞན་དུ་མཐོང་། །མཚན་མེ་ཨུད་པ་ལ་སྔོན་པོ་མར་མེ་ལས་དམར་པོར་མཐོང་བ་
དང༌། ཟླ་བའི་འོད་ལ་སེར་པོ་འགའ་ཞིག་དཀར་པོར་མཐོང་བ་བཞིན་ནོ། །
102
རྫུན་



བཞི་པ་སྐྱེས་བུས་མ་བྱས་པ་ལ་གནོད་པ་བརྗོད་པ་ནི། དེ་ནི་མ་བྱས་པ་འདོད་ན། །ཤེས་པ་
ཉིད་ཀྱི་རྒྱུར་མི་འགྱུར། །གང་མ་བྱས་པ་དེ་ནི་ཤེས་པ་སྐྱེ་བའི་རྒྱུར་མི་རུང་སྟེ། ནམ་མཁའ་བཞིན།
སྒྲ་ཡང་མ་བྱས་པར་འདོད་པས་སོ། །ཞེས་པས་ཁྱབ་བྱེད་འགལ་བ་དམིགས་པའི་ཐལ་བའོ། །འདིའི་
ཕྱོགས་ཆོས་ནི་ཁས་བླངས་པའོ། །མ་བྱས་པ་ཡིན་ནའང་ཤེས་པའི་རྒྱུ་བྱེད་པ་ལ་འགལ་བ་མེད་དོ་ཞེ་ན།་
ཁྱ བ་པ་བསྒྲུབ་པ་ནི། རྟག་པ་དག་ལ་དངོས་ནུས་པ། །འགའ་ཡང་སྐྱེ་བ་ཡོད་མ་ཡིན། །གང་
མ་བྱས་པ་དེ་ནི་རྟག་པ་ཡིན་ལ་རྟག་པ་ནི་རིམ་དང་ཅིག་ཅར་གྱི་དོན་བྱེད་པས་སྟོང་པའི་ཕྱིར། དེ་ལས་ནི་
དངོས་པོ་འགའ་ཡང་སྐྱེ་བ་མེད་དོ། །དེ་ལྟ་ན་ནམ་མཁའ་རྟོག་པའི་བློ་ཡང་ནམ་མཁའ་ལས་མི་སྐྱེ་བར་
འགྱུར་རོ་ཞེ་ན། རྣམ་རྟོག་བག་ཆགས་ལས་བྱུང་བའི། །སྒྲོ་བཏགས་སྤྱོད་ཡུལ་ཅན་བློ་དག །
འགའ་ཞིག་དེ་ལས་སྐྱེ་འགྱུར་གྱི། །དོན་གྱི་སྤྱོད་ཡུལ་ཅན་མ་ཡིན། །ནམ་མཁའ་རྟོག་པའི་བློ་
ནི་ནམ་མཁའ་ལས་བྱུང་བ་མ་ཡིན་གྱི། གང་ལས་སྐྱེ་བ་ནི་ཐོག་མ་མེད་པ་ནས་རྣམ་པར་རྟོག་པའི་བག་
ཆགས་གོམས་པ་ལས་སྐྱེ་བར་འགྱུར་བའོ། །གང་སྐྱེ་ན། ནམ་མཁའ་མེད་པ་ལ་བློས་སྒྲོ་བཏ གས་པ་ཡུལ་
དུ་བྱེད་པའི་སྤྱོད་ཡུལ་ཅན་གྱི་བློ་འགའ་ཞིག་བག་ཆགས་དེ་ལས་སྐྱེ་བར་འགྱུར་བ་ཡིན་གྱི། དོན་དངོས་པོ་
ཡུལ་དུ་བྱེད་པའི་ཡུལ་ཅན་གྱི་བློ་ནི་མ་ཡིན་ནོ། ། །
ལྔ་པ་སྐྱེས་བུས་མ་བྱས་པས་བདེན་པར་སྒྲུབ་པའི་སྒྲུབ་བྱེད་གཞན་དགག་པ་ལ་བཞི་སྟེ། འདོད་པ་
བརྗོད་པ་དང༌། དེ་དགག་པ་དང༌། དེའི་ལན་དགག་པ་དང༌། བཀག་པ་ལ་མི་འཐད་པ་སྤང་བའོ། །
དང་པོ་ནི། གལ་ཏེ་བྱས་ངག་ལོག་ཉིད་དུ། །མཐོང་ཉིད་ཕྱིར་ན་མ་བྱས་པའི། །
ཚིག་ནི་བདེན་དོན་ཅན་ཡིན་ཏེ། །བཟློག་པས་འགལ་བ་ཁྱབ་ཕྱིར་རོ། །སྐྱེས་བུས་བྱས་པའི་
ངག་ལོག་པའི་དོན་ཅན་དུ་མཐོང་བས་མ་བྱས་པའི་ངག་བདེན་པའི་དོན་ཅན་དུ་འགྲུབ་པ་ཡིན་ཏེ། བཟློག་
ལ་འགལ་བས་ཁྱབ་ཕྱིར་རོ། །ཞེས་བཤད་ན་བདེ་བས། བྱས་པ་ལས་བཟློག་པ་མ་བྱས་པ་ལ་ལོག་པའི་
དོན་ཅན་དང་འགལ་བ་བདེན་པས་ཁྱབ་པའི་ཕྱིར་རོ། །ཞེས་ཟེར་རོ། ། ་ ་
གཉིས་པ་ལ་བཞི་ལས། དང་པོ་རྟགས་དེ་ལ་ཚུལ་གསུམ་མེད་པས་སྒྲུབ་བྱེད་མ་ཡིན་ པར་བསྟན་པ་
ནི། མེད་ཕྱིར་གཏན་ཚིགས་མ་བསྟན་ནའང༌། དེ་ནི་ཡོད་པར་དོགས་འགྱུར་ཏེ། །དངོས་
པོ་འགལ་བ་དག་ལ་ཡང་། །ཁྱབ་པར་བྱེད་པ་མཐོང་ཕྱིར་རོ། །སྐྱེས་བུས་མ་བྱས་པ་དེ་ནི་
ལོག་པའི་དོན་ཅན་ལ་མེད་པའི་གཏན་ཚིགས་མ་བསྟན་ན། མ་བྱས་པ་ལ་ཡང་ལོག་པའི་དོན་ཅན་ཡོད་
པར་དོགས་པར་འགྱུར་བ་ཡིན་ཏེ་བྱས་པ་དང་མ་བྱས་པ་འགལ་བ་དག་ལའང་ལོག་པའི་དོན་ཅན་གྱིས་་་་
II
103



ཁྱབ་པ་ཁེ གས་པ་མ་ཡིན་ཏེ། རྩོལ་བ་ལས་བྱུང་བ་དང་རྩོལ་བ་ལས་མ་བྱུང་བ་དངོས་པོ་འགལ་བ་དག་
ལའང་། མི་རྟག་པས་ཁྱབ་པར་བྱེད་པ་མཐོང་བའི་ཕྱིར་རོ། །མ་བྱས་པ་ལ་ལོག་པའི་དོན་ཅན་མ་མཐོང་
བའི་ཕྱིར་མེད་པར་གྲུབ་བོ་ཞེ་ན། ཀུན་ལ་མེད་པ་མི་དམིགས་པས། །མི་འགྲུབ་ཅེས་ནི་བཤད་
ཟིན་ཏོ། །མ་བྱས་པ་ལ་ལོག་པའི་དོན་ཅན། མེད་པ་ཉིད་ནི་མ་གྲུབ་ན། །མ་མཐོང་དུ་ཟིན་ཀྱང་
མ་བྱས་པ་ལས་ལོག་པའི་དོན་ཅན། ལྡོག་པ་ཉིད་ལ་ཐེ་ཚོམ་ཟ། བ་ཡིན་ནོ། །
གཉིས་པ་སྒྲུབ་བྱེད་ཀྱི་རྟགས་ལ་ཚུལ་གསུམ་དགོས་པར་བསྟན་པ་ནི། གལ་ཏེ་རྗེས་འགྲོ་ལྡོག་པ་
དའ་། །བསྒྲུབ་བྱའི་ཆོས་ཅན་ལ་ཡོད་ཉིད། །དེ་ངེས་འབྲས་ཅན་ཤེས་པ་ཡིས། །གྲུབ་
པར་གྱུར་ན་སྒྲུབ་བྱེད་ཡིན། །ཚུལ་གསུམ་ཚད་མས་ངེས་པ་གང་ཡིན་པ་དེ་སྒྲུབ་བྱེད་དུ་འགྱུར་བ་
ཡིན་ཏེ། དེ་སྐད་དུའང་། བརྗོད་པ་གང་ཡིན་པ་གཉིས་ཀ་ལ་ངེས་པ་དེ་ཁོ་ན་སྒྲུབ་པར་བྱེད་པའམ་་
སུན་འབྱིན་པར་བྱེད་པ་ཡིན་ནོ། །བརྗོད་པ་གང་ཡང་རུང་བ་ལ་གྲགས་པ་དང་། ཐེ་ཚོམ་ཟ་བ་ནི་མ་
ཡིན་ཏེ། ཡང་སྒྲུབ་པར་བྱེད་པ་ལ་ལྟོས་པ་ཉིད་ཀྱི་ཕྱིར་རོ་ཞེས་གསུངས་སོ། །
གསུམ་པ་ལྡོག་ཁྱ བ་རྐྱང་པ་ཅན་ གྱི་རྟགས་མི་སྲིད་ པར་བསྟན་པ་ནི། གང་ལ་བསྒྲུབ་བྱའི་མི་
མཐུན་ཕྱོགས། །བཟློག་པ་ཉིད་བརྗོད་དེ་ཉིད་ནི། །འདི་མི་ཆོས་མཐུན་འགྱུར་དེས་ན། }
གཏན་ཚིགས་ཐམས་ཅད་རྗེས་འགྲོ་ཅན། །ཞེས་ཏེ་རྟགས་མ་བྱས་པ་གང་ལ་བསྒྲུབ་བྱ་བདེན་པའི་
དོན་ཅན་གྱི་ལོག་པའི་དོན་མི་མཐུན་ཕྱོགས་ཁོ་ན་ལས་བཟློག་པ་གྲུབ་པ་ཉིད་དུ་བརྗོད་ན། རྟགས་མ་བྱས་
པ་དེ་ཉིད་ནི་བསྒྲུབ་བྱའི་འདིའི་ཕྱོགས་དང་མཐུན་པ་བདེན་པའི་དོན་ཅན་ལ་ཡོད་པ་ཁོ་ནར་འགྱུར་བ་
དེས་ན་གཏན་ཚིགས་ཡང་དག་པ་ཐམས་ཅད་ནི་རྗེས་འགྲོ་ཅན་ཡིན་ པས་ ལྡོག་ཁྱ བ་རྐྱང་པ་ཅན་མི་སྲིད་་་་་
དོ། །
་ ་་་་
བཞི་པ་སྐྱེས་བུས་བྱས་པ་ཐམས་ཅད་ལོག་པའི་དོན་ཅན་དུ་མ་གྲུབ་པ་ནི། སྐྱེས་བུས་བྱས་པའི་ཚིག་
ཐམས་ཀྱང་ལོག་པའི་དོན་ཅན་དུ་མ་གྲུབ་སྟེ། འགའ་ཡིས་བརྡ་བྱས་ཉིད་ཡིན་ན་། །སྔགས་
རྣམས་འབྲས་བུ་སྒྲུབ་བྱེད་ཡིན། །ཏེ་བྲམ་ཟེ་ཤང་ཀུ་ལ་སོགས་པས་ བརྡ་སྦྱར་བའི་མཁའ་ལྡིང་གི་
རིགས་སྔགས་ལ་སོགས་པས་ཀྱང་དུག་ཞི་བའི་དོན་སྒྲུབ་པར་བྱེད་པ་མཐོང་བ་བཞིན་ནོ། །དེ་དག་སྐྱེས་
བུས་བྱས་པ་ལས་དོན་གྲུབ་པ་མ་ཡིན་གྱི། སྐྱེས་བུས་མ་བྱས་པའི་དངོས་པོའི་ནུས་པ་ལས་དོན་གྲུབ་པར་
ཡིན་ནོ་ཞེ་ན། ཅི་སྟེ་དངོས་པོའི་ནུས་ཡིན་ན། །ཁྱད་པར་མེད་ཕྱིར་གཞན་ལའང་འགྱུར། }
སྔགས་དངོས་པོའི་ནུས་པ་ཡིན་ན། སྨན་དངོས་པོའི་ནུས་པས་ནད་ཞི་བས་སྨན་ལ་གོ་རིམ་མེད་པ་ལྟར་
104



སྔགས་ཀྱི་ཡི་གེ་སྔ་ཕྱི་ལ་ཁྱད་པར་མེད་པའི་ཕྱིར།་ གོ་རིམ་གཞན་དང་གཞན་དུ་བྱས་པ་ལས་འབྲས་བུ་
འགྲུབ་པར་འགྱུར་རོ། ། ་་།
གསུམ་པ་དེའི་ལན་དགག་པ་ལ་གཉིས་ལས། དང་པོ་བཀོད་པའི་རིམ་པ་སྔགས་སུ་འདོད་པ་དགག་
པ་ནི། སྔགས་དངོས་པོའི་ནུས་པ་ཡིན་ནའང༌། གོ་རིམ་གཞན་དུ་བྱས་ན་དོན་གྲུབ་པར་མི་འགྱུར་ཏེ།
ཡི་གེ་བཀོད་པའི་རིམ་པ་ཅན་སྔགས་ཡིན་ལ་དེ་སྐྱེས་བུས་མ་བྱས་པ་ཡིན་པས་རིམ་པ་ཅན་གྱི་དངོས་པོ་དེའི་
ནུས་པ་ལས་དོན་གྲུབ་པ་ཡིན་ནོ་ཞེ་ན། ཡི་གེ་ལས། དོན་གཞན་ཉིད་དུ་གྱུར་པ་ཡི། །བཀོད་
པའང་སྔར་ནི་བསལ་བ་ཡིན། །གལ་ཏེ་ཡི་གེའི་རིམ་པ་ངག །ཡིག་རྣམས་ཐ་དད་མེད་ཕྱིར་
མིན། ། ཞེས་སོ། །གཞན་ཡང་། དེ་དོན་རྟག་ཏུ་འགྲུབ་འགྱུར་ཏེ། །བལྟོས་པ་ཡིན་ན་
ནུས་མེད་འགྱུར། །སྔགས་རྟག་པ་ཡིན་ན་རིམས་ཞི་བ་ལ་སོགས་པའི་དོན་རྟག་ཏུ་འགྲུབ་པར་འགྱུར་
ཏེ། དོན་བྱེད་པའི་གནས་སྐབས་ཀྱི་སྔགས་ལས་ ཐ་དད་མེད་པའི་ཕྱིར་རོ། །སྔགས་རྟག་པ་ཡིན་ནའང་
སྐྱེས་བུའི་དོན་བྱེད་པ་ནི། ཆོ་ག་ལ་སོགས་པའི་རྐྱེན་ལ་ལྟོས་པས་རྟག་ཏུ་དོན་བྱེད་པར་མི་འགྱུར་རོ་ཞེ་ན།
ཆོ་ག་ལ་སོགས་པའི་རྐྱེན་མེད་ པའི་ཚེ་སྔགས་དེ་རིམས་ཞི་བ་ལ་སོགས་པའི་ནུས་པ་མེད་པར་འགྱུར་ལ། དེ་
ལྟ་ན་རྐྱེན་ཡོད་པའི་ཚེའང་དོན་མི་བྱེད་པར་འགྱུར་ཏེ། ནུས་མེད་ཀྱི་རང་བཞིན་ལས་འགྱུར་བ་མེད་པའི་
ཕྱིར་རོ། །འགྱུར་ན་ནི་མི་རྟག་པར་འགྱུར་རོ། །གལ་ཏེ་དངོས་ནུས་དེ་འདྲ་ན། །དེ་ནི་ཀུན་
གྱི་སྒྲུབ་བྱེད་འགྱུར། །གལ་ཏེ་སྔགས་དངོས་པོའི་ནུས་པས་རིམས་ཞི་བ་ལ་སོགས་པའི་འབྲས་བུ་དེ་
འདྲ་བ་སྒྲུབ་པར་བྱེད་པ་ཡིན་ན། སྔགས་དེ་ནི་གདོལ་པ་ལ་སོགས་པ་སྐྱེ་བོ་ཀུན་གྱི་འབྲས་བུ་སྒྲུབ་བྱེད་དུ་
འགྱུར་རོ། །
ལེགས་བྱས་མིན་ཕྱིར་བྱེད་པ་པོའི། །ཁྱད་པར་ལ་ཡང་ལྟོས་མི་རུང། །སྔགས་སྐྱེས་བུས་
ལེགས་པར་བྱས་པ་མིན་པའི་ཕྱིར་བྱེད་པ་པོའི་ཁྱད་པར་མཆོད་སྦྱིན་བྱེད་པ་བྲམ་ཟེ་ལ་སོགས་པ་ལ་ལྟོས་་་་་
པའང་མི་རུང་སྟེ། རྟག་པ་རྐྱེན་གྱིས་ཁྱད་པར་དུ་བྱར་མེད་པའི་ཕྱིར་རོ། །དངོས་པོ་འདུས་བྱས་པ་
ཡི་ཡང༌། །དངོས་པོའི་ཐ་དད་ཐ་དད་བྱེད། བྱེད་པོའི་ཁྱད་པར་ལས་ནུས་པ། །ངེས་པ་
མ་ཡིན་བརྡ་ལས་འགྱུར། །བྲམ་ཟེ་ལ་སོགས་པས་སྔགས་གྲུབ་པར་སྣང་བ་ཡང་སྔགས་ཀྱི་ཆོ་གའི་
དངོས་པོ་དཀའ་ཐུབ་གཙང་སྦྲ་ལ་སོགས་པར་འདུས་བྱས་པ་དང་། གདོལ་པ་ལ་སོགས་པས་གཙང་སྦྲ་ལ་
སོགས་པ་ལེགས་པར་འདུས་མ་བྱས་པའི་སྟོབས་ཐ་དད་པ་ལས་འབྲས་བུ་གྲུབ་པ་དང་མི་འགྲུབ་པའང་ཐ་་་
དད་དུ་བྱེད་པ་ཡིན་གྱི། ཐམ་ཟེ་དང་གདོལ་པ་ལ་སོགས་པ་བྱེད་པ་པོའི་ཁྱད་པར་ལས་ནུས་པ་ངེས་པ་མ་
105



ཡིན་ཏེ། བྲམ་ཟེ་དང་གདོལ་པ་ལ་སོགས་པའི་རིགས་ཀྱང་ ཐ་དད་དུ་ཡོད་པ་མ་ཡིན་གྱི་འདི་ནི་བྲམ་
ཟེའོ། །འདི་ནི་གདོལ་པའོ་ཞེས་རིགས་ཀྱི་ཁྱད་པར་རྣམས་ཀྱང་སྐྱེས་བུའི་བརྡ་བྱས་པ་ཙམ་ལས་ཐ་དད་
དུ་གཟུང་བ་ཡིན་ཏེ་སྨན་པ་དང་ཚོང་པའི་རིགས་བཞིན་ནོ། །དོན་ཉིད་ལ་ཐ་དད་ཡོད་ན་ནི་རྟ་དང་བ་
གླང་ལྟར་ཐ་དད་པ་ཉིད་དུ་སྣང་བར་འགྱུར་བ་ལས། བྲམ་ཟེ་དང་གདོལ་པ་ལ་སོགས་པ་ལ་ཁ་དོག་དང་
དབྱིབས་ལ་སོགས་པའི་ཁྱད་པར་གང་ཡང་མཐོང་བ་མེད་དོ། །གཞན་ཡང་སྔགས་རྟག་པ་ནི་རྐྱེན་གྱིས།
ཁྱད་པར་བྱར་མེད་ཅན་ཡིན་ན། །བྲམ་ཟེ་ལ་སོགས་པས་ཆོ་ག་ཅི་ཞིག་བྱེད་ནས་འབྲས་བུ་བྱེད་
པོར་འགྱུར་བ་ཡིན།
གཉིས་པ་གསལ་བའི་རིམ་པ་སྔགས་སུ་འདོད་པ་དགག་པ་ནི། གལ་ཏེ་མངོན་གསལ་སྦྱོར་ཡིན་
ན། །རྟག་ལ་གསལ་བ་བསལ་ཕྱིར་རོ། །ཞེས་པ་ལ་སོགས་པས། དེ་ནི་གོང་དུ་བསལ་ཟིན་ཏོ། །
རྟག་པ་རང་གི་ངོ་བོ་རྐྱེན་གྱིས་འགྱུར་བ་དང་། སྒྲིབ་བྱེད་དང་བྲལ་བ་ལ་སོགས་པ་གོང་དུ་བཀག་ཟིན་
ནའང་འདིར་གལ་ཏེ་སྒྲ་གང་ལས་སྔགས་བཛིན་གྱི་བློ་སྐྱེས་པ་དེ་ནི་གསལ་བ་ཡིན་ལ། དེ་ནི་འབྲས་
བུ་ལ་སྦྱོར་བ་བྱེད་པ་ཡིན་ནོ་ཞེ་ན། སྨྲ་པ་བོ་གསལ་རྒྱུ་ཡིན་པས། །ཉན་པ་པོ་ཡང་འབྲས་
འབྲེལ་འགྱུར། །སྔགས་སྨྲ་བ་པོ་ནི་ཉན་པའི་ཤེས་པ་ལ་སྒྲ་གསལ་བར་བྱེད་པའི་རྒྱུ་ཡིན་ལ། ཉན་པའི་
ཤེས་པ་ནི་ཉན་པ་པོའི་བློ་ལའང་སྐྱེ་བར་འགྱུར་བས་ཉན་པ་པོ་དེ་ལ་ཡང་སྔགས་ཀྱི་འབྲས་བུ་འབྲེལ་ཞིང་་་་
ཐོབ་པར་འགྱུར་རོ། །མངོན་པར་གསལ་མིན་སྒྲ་དག་གི། །བྱེད་པ་རྣམས་ཀྱི་སྦྱོར་བ་འམ། །
ཡིད་ཀྱིས་བཟླས་པ་དོན་མེད་འགྱུར། །སྒྲ་ནི་རྣ་བའི་སྤྱོད་ཡུལ་ཡིན། །ཉན་པའི་ཤེས་པ་སྐྱེས་
པས་འབྲས་བུ་ལ་སྦྱོར་བ་ཡིན་ན། སྒྲ་མངོན་པར་གསལ་བ་མིན་པའི་སྒྲ་དག་གི་རྐན་ལྕེ་ལ་སོགས་པ་ཕྲད་
པ་ཙམ་གྱི་བྱེད་པ་རྣམས་ཀྱི་སྦྱོར་བའམ། ཡིད་ཀྱིས་བཟླས་པའང་དོན་མེད་པར་འགྱུར་ཏེ། སྒྲ་ནི་རྣ་
བའི་སྤྱོད་ཡུལ་དུ་གྱུར་པ་ཡིན་པ་ལ་དེ་དག་ནི་རྣ་བའི་སྤྱོད་ཡུལ་དུ་མ་གྲུབ་པས་ཉན་པའི་ཤེས་པ་བསྐྱེད་མ་་་
ནུས་པའི་ཕྱིར་རོ། །ཡིད་ཀྱིས་བཟླས་པ་ལ་སོགས་པ་དོན་མེད་པར་མི་འགྱུར་ཏེ། བློ་དེ་དག་ཀྱང་
བརྒྱུད་པས་སྒྲ་ལ་བརྟེན་ནས་བསྐྱེད་པའི་ཤེས་པ་ཉིད་ཡིན་པའི་ཕྱིར། བློ་དེའང་སྒྲ་གསལ་བ་ཡིན་
ནོ་ཞེ་ན། གལ་ཏེ་དོན་ཅན་ཡིན་མི་འགྲུབ། །རྟོག་པའི་རྗེས་སུ་འགྲོ་ཕྱིར་རོ། །ཡིད་ཀྱིས་
བཟླས་པའི་བློ་ནི་དོན་སྒྲ་ལས་བརྒྱུད་ནས་བརྟེན་ཅིང་སྐྱེས་པ་ཅན་ཡིན་པར་མ་གྲུབ་སྟེ། དོན་མེད་ན་ཡང་
བློ་རྟོག་པ་ཡོད་ན་ཡིད་ཀྱིས་བཟླས་པར་འགྱུར་བས་རྟོག་པ་ཡོད་མེད་ཀྱི་རྗེས་སུ་འགྲོ་བའི་ཕྱིར་རོ། ། །
བཞི་པ་བཀག་པ་ལ་མི་འཐད་པ་སྤང་པ་ལ་གཉིས་ལས། དང་པོ་ཡིད་བཟླས་དོན་མེད་དུ་མཚུངས་
106



པར་ཐལ་བ་སྤང་བ་ནི། སྔགས་ནི་སྒྲ་ཡིན་ལ་སྒྲ་ནི་རྣ་བའི་སྤྱོད་ཡུལ་ཡིན་པས་ཡིད་ཀྱི་བཟླས་པ་ལ་སོགས་
པ་དོན་མེད་པ་ཉིད་དུ་ཐལ་བ་རང་ལ་མཚུངས་པ་མ་ཡིན་ནམ་ཞེ་ན། འདིར་སྐྱོན་མེད་དེ། རང་དང་
སྤྱི་ཡི་རང་བཞིན་རྣམས། །ངོ་བོ་གཅིག་ནི་བརྗོད་འདོད་ནས། །བརྡ་བྱེད་རྣམས་ཀྱིས་
བརྗོད་པའི་ཕྱིར། །མི་འགལ་དངོས་པོ་ལ་མ་ཡིན། །སྔགས་ཀྱི་བརྡ་བྱེད་པ་ན། སྒྲ་རང་གི་
མཚན་ཉིད་དང་། སྒྲའི་དོན་སྤྱི་བློ་ལ་སྣང་བ་དག་ཐོག་མ་མེད་པའི་བག་ཆགས་ཀྱིས་ངོ་བོ་གཅིག་ཏུ་བཟུང་
ཞིང་ཐ་དད་པ་ཉིད་དུ་རྣམ་པར་མ་ཕྱེ་བར་བརྗོད་པར་འདོད་ནས། བརྡ་བྱེད་ལ་ཕྱིས་དེ་དག་ཟློས་པ་པོ་
རྣམས་ཀྱིས་ཀྱང་གཅིག་ཏུ་བསྲེས་པ་དེ་ཉིད་བརྗོད་པའི་ཕྱིར། ཡིད་ཀྱིས་བཟླས་པ་ཡང་དོན་མེད་པའི་
འགལ་བ་ཡོད་པ་མ་ཡིན་ཏེ། རྟོག་པ་ལ་སྣང་བ་དེ་ཉིད་སྒྲ་རང་མཚན་དུ་འཛིན་པའི་ཕྱིར་རོ། །སྒྲ་དངོས་
པོའི་ རང་བཞིན་ཁོ་ན་ལས་དོན་གྲུབ་པར་ནི་མི་འདོད་དོ། །ལ་
གཉིས་པ་ཡི་གེའི་གོ་རིམ་བཀག་པ་ལ་མི་འཐད་པ་སྤང་བ་ལ་གཉིས་ལས། དང་པོ་རྩོད་པ་ནི། གལ་
ཏེ་གོ་རིམ་མེད་ན་ནི། །རོ་དང་མཚོ་ཞེས་ཐོས་པ་ལས། །འབྲས་ཐ་དད་མེད་འགྱུར་ཞེ་ན། །
ཁྱེད་ཀྱིས་ཡི་གེ་ལས་ཐ་དད་པའི་གོ་རིམ་བཀག་པའི་ཕྱིར། ཁྱེད་ལ་ཡང་ར་ས་དང་ས་ར་ཐོས་པ་ལས་རོ་
དང་མཚོའི་རྟོ གས་པ་ཐ་དད་པ་ཉིད་མེད་པར་འགྱུར་རོ་ཞེ་ན། གཉིས་པ་དེའི་ལན་ལ་གསུམ་ལས། དང་
པོ་ཡི་གེ་སྐྱེས་བུས་བྱས་པ་ཡིན་པས་སྐྱོན་མེད་པ་ནི། འདིར་ནི་སྔགས་མི་རྟག་པ་ལ་གོ་རིམ་མི་འགལ་ལོ་
ཞེས་སྟོན་པ། དེ་ནི་སྐྱེས་བུའི་རྟེན་ཅན་ཡོད། །ཡི་གེ་ཀུན་སློང་ཤེས་པ་ལས། སྐྱེས་ལ་ཤེས་
པས་སྒྲ་སྐྱེའོ། །ངེད་ཀྱི་སྔགས་དེ་ནི་སྐྱེས་བུ་ལ་རྟེན་པ་ཅན་ ཡིན་པའི་ཕྱིར། གོ་རིམ་ཡོད་པ་ཉིད་དོ། །
གོ་རིམ་དེ་ཡང་རྒྱུའི་གོ་རིམ་ལ་བརྟེན་པ་སྟེ། ཡི་གེའི་རྒྱུ་ནི་ཡི་གེ་དེ་དག་ཀུན་སློང་གི་ཤེས་པ་ལས་སྐྱེས་ལ།
ཡི་གེ་ནི་རྟོག་པས་ཀུན་ནས་བསླང་བའི་སྒྲ་ཡིན་པས་དེ་ལས་ཡི་གེ་འཛིན་པའི་ཤེས་པ་སྐྱེ་བའོ། །རང་
འགྲེལ་ལས་སེམས་ཀྱིས་ཀུན་ནས་བསླང་བ་ཅན་གྱི་ངག་གི་རྣམ་པ་རིག་བྱེད་ནི་ཡི་གེ་དང༌། ཚིག་དང་།
ངག་ཅེས་བྱའོ། །ཞེས་སོ། །དེའང་། ས་རཿ ཞེས་པ་ལ། དང་པོར་ས་ཀུན་སློང་གི་ཤེས་པ་དང་།
དེའི་རྗེས་སུ་ཨ་དང༌། ར་དང༌། ཨ ཀུན་སློང་གི་ཤེས་པ་རྣམས་རིམ་པ་བཞིན་སྐྱེ་ལ། ས་ཀུན་སློང་གི་
ཤེས་འགགས་པའི་རྗེས་སུ་སའི་ཡི་གེ་དང་། ཨ་དང༌། ར་དང་། ཨ འི་ཡེ་གེ་རྣམས་རིམ་པ་བཞིན་རང་
རང་ཀུན་སློང་གི་ཤེས་པའི་རྗེས་སུ་སྐྱེའོ། །སའི་ཡི་གེ་ལས་དབང་པོ་དང་ཡིད་ལ་བྱེད་པས་རྐྱེན་བྱས་ཏེ།
དེའི་རྗེས་སུ་ས་འཛིན་པའི་ཤེས་པ་དང་། དེའི་རྗེས་སུ། ཨ་དང་། ར་དང་། ། ཨ འཛིན་པའི་ཤེས་
པ་རྣམས་རང་རང་གི་ཡི་གེ་ལ་སོགས་པ་རྐྱེན་གསུམ་ལས་སྐྱེ་བ་ཡིན་ནོ། །དེ་ཡི་ཁྱད་པར་ཅན་དེ་ནི། །
107



རྣ་བས་ངེས་པར་འགྱུར་བ་ཡིན། ་་།ཤེས་དེས་བསྐྱེད་པའི་ཤེས་པ་ཅན། །དེ་ཐོས་མྱུར་
མིན་ཐོས་པ་ཅན། །དེ་དྲན་པ་ལ་བལྟོས་ནས་ནི། །ཕྱིས་ནི་བདག་ཉིད་ལ་དྲན་བྱེད། །ཀུན་
སློང་གི་ཤེས་པ་ལས་ཡི་གེ་དང་། ཡི་གེ་ལས་ཉན་པའི་ཤེས་པ་དང༌། ཉན་པའི་ཤེས་པ་ལས་ས་དང་ཨ་ལ་
སོགས་པ་དེའི་ཁྱད་པར་ཅན་དེ་ནི་རྣ་བས་ཐོས་པ་ལས་ཡིད་ཀྱིས་ངེས་པར་འགྱུར་བ་ཡིན་ཏེ། ངེས་པ་དེ་
ཡང་ཀུན་སློང་གི་ཤེས་པ་དེས་བསྐྱེད་པའི་ཤེས་པ་ཅན་ཡི་གེ་དེ་ཐོས་པའི་ཚུལ་ཤིན་ཏུ་མྱུར་བར་ཐོས་པ་མ་་་
ཡིན་པ་ལ་བརྟེན་ནས་དྲན་པ་ལ་འཇོག་པར་འགྱུར་བས། ་ སྔ་མ་ས་དེ་དྲན་པ་ལ་བལྟོས་ནས་ཕྱིས་ཨ་ལ་
སོགས་པ་ཐོས་པ་རྣམས་དང་ལྷན་ཅིག་སྦྱར་ནས་མངར་བ་ལ་སོགས་པ་དང༌། ཆུའི་ཚོ གས་འ དུས་པ་དེ་
བདག་ཉིད་ལ་དྲན་པར་བྱེད་དོ། །དེ་ནི་རྒྱུ་དང་འཛིན་སེམས་དང། ཡིག་རྣམས་རྒྱུ་དང་འབྲས་
ཉིད་ཀྱི། །གོ་རིམ་དག་ནི་ཡིན་ཞེས་བརྗོད། །ད་ལྟ་རྒྱུ་ཀུན་སློང་གི་ཤེས་པ་དང་ཡི་གེ་དང་འཛིན་
སེམས་ཉན་པའི་ཤེས་པ་དང་། དེ་དག་ངེས་ཤིང་དྲན་པའི་བློ་སྟེ་སྔ་མ་སྔ་མ་རྒྱུ་དང་ཕྱི་མ་ཕྱི་མ་འབྲས་
བུའི་གོ་རིམ་དག་ཡིན་པར་བརྗོད་དོ། །དེའི་ཕྱིར་དེ་དག་སྐྱེས་བུས་བྱས་པ་ཉིད། །ཁོ་ན་ལ་སྲིད་
ཀྱི་མ་བྱས་པ་ལ་ནི་མི་སྲིད་དོ། །དེ་ཕྱིར་ཡི་གེའི་ངོ་བོ་དེ། །ཚིག་དང་ཚིག་ལ་གཞན་ཉིད་དེ། །
བྱེད་པོའི་འདུ་བྱེད་ལས་ཐ་དད། ལྷན་ཅིག་འབྲས་བུའི་ཁྱད་པར་བྱེད། །སྔགས་མི་རྟག་པ་
ལ་གོ་རིམ་མེད་པ་དེའི་ཕྱིར། ས་དང་ཨ་ལ་སོགས་པ་ཡི་གེའི་ངོ་བོ་དེ། ས་ཐོག་མར་སྦྱར་བའི་ཚིག་དང་།
ར་ཐོག་མར་སྦྱར་བའི་ཚིག་ལ་རོ་དང་མཚོ་ལ་སོགས་པའི་རྟོ གས་པ་གཞན་དང་གཞན་ཉིད་དུ་འགྱུར་ཏེ། དེ་
ཡང་རྗོད་པར་བྱེད་པའི་འདུ་བྱེད་སྔ་ཕྱིའི་རིམ་པ་ལས་ཐ་དད་པ་རྣམས་རྟོག་པའི་བློས་ལྷན་ཅིག་ཏུ་སྦྱར་་་་་
ནས་འབྲས་བུ་རྟོགས་པའི་ཁྱད་པར་ཐ་དད་དུ་བྱེད་པ་ཡིན་ནོ། །དེས་ན། ཡི་གེ་རྣམས་ཀྱི་གོ་རིམ་
དེའང༌། །སྤེལ་བར་བྱེད་ལས་འཇུག་ཡིན་ཏེ། །འདོད་དང་མི་འགལ་གྲུབ་ཅན་གྱི། །གོ་
རིམ་གནས་པ་འགལ་ཕྱིར་རོ། །དེ་ལྟར་ཡི་གེ་རྣ མས་ཀྱི་གོ་རིམ་དེའང་བརྗོད་པ་པོའི་བརྗོད་འདོད་
ཀྱི་རྩོམ་པར་བྱེད་པའི་རིམ་པ་ལས་འཇུག་པ་ཡིན་ཏེ། སྐྱེས་བུའི་འདོད་པ་དང་མི་འགལ་བར་གྲུབ་པའི་
ཕྱིར་རོ། །གལ་ཏེ་ཡི་གེ་དེ་དག་གནས་པ་རྟག་པ་ཡིན་ན་ནི། སྐྱེས་བུའི་འདོད་པ་དང་མི་འགལ་བའི་གོ་
རིམ་འགལ་ཏེ། དོན་ལ་གནས་པ་ནི་མི་རྟག་ནའང་སྐྱེས་བུའི་འདོད་པ་བཞིན་གོ་རིམ་གཞན་དང་གཞན་
དུ་བྱ་ བར་མི་ནུས་ཏེ། གངས་ཅན་དང༌། འབིགས་བྱེད་དང་། མ་ལ་ཡའམ། ས་བོན་དང༌།
མྱུ་གུ་དང༌། འབྲས་བུ་ལ་སོགས་པ་ཡུལ་དང་དུས་ཀྱི་གོ་རིམ་དེ་ལས་གཞན་དུ་བྱ་བར་མི་ནུས་པ་བཞིན་
ནོ། །འཇིག་རྟེན་པའི་ ཡི་གེའི་གོ་རིམ་སྐྱེས་བུས་བྱས་པར་གྲུབ་ཀྱང༌། རིག་བྱེད་ཀྱི་ཡི་གེའི་གོ་རིམ་སྐྱེས་
108



བུས་བྱས་པ་མ་གྲུབ་བོ་ཞེ་ན། སྐྱེས་བུ་དང་ནི་ཡི་གེ་རྣམས།. །རྒྱུ་འབྲས་ཉིད་དུ་གྲུབ་པའི་ཕྱིར། །
ཡི་གེའི་རིམ་ཀུན་སྐྱེས་བུ་ལས། །མེ་དང་ཤིང་གི་རིགས་པ་བཞིན།	།པཱ་ལ་ཨརྐ་ལ་སོགས་པའི་
ཡི་གེ་དང་སྐྱེས་བུ་རྒྱུ་འབྲས་སུ་གྲུབ་པས་ཉིད་ཀྱིས་ཨགེ་ཧོ་ཏྲ་ལ་སོགས་པ་ཡང་སྐྱེས་བུ་དང་རྒྱུ་འབྲས་སུ་་་༌༌
གྲུབ་པ་ཡིན་ཏེ། རང་བཞིན་ཁྱད་པར་མེད་པའི་ཕྱིར་ཚང་མང་གི་ཐལ་བ་མེ་བུད་ཤིང་ལས་བྱུང་ བར་
རྟོ གས་པས་དགོན་པའི་ཐལ་བ་ཡང་མེ་བུད་ཤིང་ལས་བྱུང་ བར་རྟོགས་པ་བཞིན་ནོ། །
གཉིས་པ་སྔགས་སྐྱེས་བུ་ཁྱད་པར་ཅན་གྱིས་བྱས་པར་ བསྒྲུབ་པ་ནི། སྐྱེས་བུས་བྱས་པས་རིམས་ཞི་བ་
ལ་སོགས་པའི་དོན་བྱེད་ན་སྐྱེས་བུ་ཐམས་ཅད་ཀྱང་སྔགས་སྦྱོར་བར་འགྱུར་ཏེ། ཉེ་བར་མཁོ་བའི་ཕྱིར་རོ་
ཞེ་ན། ཡི་གེ་ལ་སོགས་པ་སྐྱེས་བུ་ཙམ་གྱིས་བྱས་པ་ཡིན་ནའང་། སྔགས་ནི་སྐྱེས་བུ་ཁྱད་པར་ཅན་ཁོ་ན་
ལ་ལྟོས་པར་སྟོན་པ། ཤེས་མཐུ་དག་གིས་སྔགས་ཤེས་པའི། །གོ་རིམ་བྱེད་ཚུལ་ཅན་སྐྱེས་བུ། །
ཐུན་མོང་མིན་པ་ཉིད་གྲུབ་སྟེ། །གཞན་ལ་དེ་དག་མེད་ཕྱིར་རོ། །སྔགས་བྱེད་པ་པོ་ནི་སྐྱེས་བུ་
ཐུན་མོང་མིན་པ་ཉིད་ལས་གྲུབ་པ་སྟེ། ཐུན་མོང་མ་ཡིན་པ་དེ་ནི་ཡི་གེའི་འབྱུང་བ་དགྲ་གཤེད་དང་།
དེའི་ཆོ་གའི་ཁྱད་པར་ལ་སོགས་པ་ཤེས་པ་དང་ལྡན་པ་དང༌། དེ་དག་ནུས་པ་ཁྱད་པར་ཅན་དུ་བྱིན་གྱིས་
རློབ་པར་ནུས་པའི་ནུས་པ་དང་ལྡན་པ་སྟེ། ཤེས་མཐུ་དང་ལྡན་པའི་སྐྱེས་བུ་དེའི་ཀུན་སློང་གི་ཤེས་པའི་གོ་
རིམ་ཀྱི་བྱེད་ཚུལ་ལས་གྲུབ་པ་ནི་སྔགས་ཡིན་གྱི་ཕལ་པ་གཞན་པ་ནི་ཤེས་མཐུ་དེ་དག་མེད་པའི་ཕྱིར་སྔགས་་
སྦྱོར་བར་མི་ནུས་པའོ། །ཤེས་མཐུ་ཁྱད་པར་ཅན་མེད་པ་དག་གིས་སྔགས་སྦྱར་བས་ཀྱང་དོན་བྱེད་པ་
མཐོང་ངོ༌། །ཞེ་ན། གང་ཡང་རྒྱུད་རིག་འགའ་ཞིག་གིས། །གསང་སྔགས་འགའ་ཞིག་བྱེད་
འགྱུར་བ། །དེ་དག་གིས་དེ་གཙོ་བོའི་མཐུ། །དེས་བཤད་རིག་པ་འཇུག་ཕྱིར་རོ། །
འགའ་ཞིག་ གིས་སྔགས་སྦྱོར་་བར་བྱེད་པ་དེ་ཉིད་ལ་ཤེས་མཐུ་ཁྱད་པར་ཅན་མེད་ནའང་། ཤེས་མཐུ་ཅན་
གཞན་གྱིས་བསྟན་པ་མཁའ་ལྡིང་གི་རྒྱུད་ལ་སོགས་པ་རིག་པ་འགའ་ཞིག་གིས་གསང་སྔགས་འགའ་ཞིག་་་་༌་
བྱེད་པར་ འགྱུར་བ་དེ་ཡང་། གཙོ་བོ་ཤེས་མཐུ་ཅན་གཞན་གྱི་མཐུ་ལས་ཡིན་ཏེ། ཤེས་མཐུ་ཅན་དེས་
བཤད་པའི་རིག་པ་ལས་སྔགས་སྦྱོར་བ་ལ་འཇུག་པའི་ཕྱིར་རོ། །དེས་ན། འབྲས་བུ་འདོད་པས་
སྔགས་རྣམས་ནི། །བྱས་དང་སྐྱེས་བུས་བྱས་བརྗོད་བྱ། །རིམས་ཞི་བ་ལ་སོགས་པའི་འབྲས་བུ་
འདོད་པས་སྔགས་ནི་བྱས་པ་དང་ཁྱད་པར་དུ་སྐྱེས་བུས་བྱས་པ་ཉིད་བརྗོད་ཅིང་གཟུང་བར་བྱ་ཡིས། མ་
བྱས་པའི་ཚིག་ལས་ནི་འདོད་པའི་དོན་གྲུབ་པ་གང་ཡང་མེད་དོ། །སྐྱེས་བུ་ནུས་མེད་སྒྲུབ་བྱེད་ནི། །
འདི་ཉིད་ཀྱིས་ནི་བསལ་བ་ཡིན། །སྐྱེས་བུ་ཐམས་ཅད་ཀྱིས་སྔགས་སྦྱོར་བར་འགྱུར་རོ་ཞེས་བྱ་བ་
11:
འ་
་
，
109



འདི་ནི། སྔགས་སྦྱོར་བ་ལ་ཤིས་མཐུ་ཁྱད་པར་ཅན་དགོས་པར་བསྟན་པ་འདི་ཉིད་ཀྱིས་བསལ་བ་ཡིན་ནོ།།
་ ་ གསུམ་པ་དེ་ལ་མི་འཐད་པ་སྤང་བ་ནི། བློ་དབང་སྨྲ་དང་སྐྱེས་བུ་ཉིད། །ལ་སོགས་སྒྲུབ་
བྱེད་གང་བརྗོད་པ། །ཚད་ལྟར་སྣང་ཡིན་ལྷག་ལྡན་པས། །ཇི་བཞིན་དོན་རྟོགས་ཡོད་མ་
ཡིན། །རྒྱལ་དཔོག་པ་ཁ་ཅིག་ན་རེ། སྔགས་སྦྱོར་བར་བྱེད་པའི་ཤེས་མཐུ་དང་ལྡན་པའི་སྐྱེས་བུ་ཁྱད་
པར་ཅན་སྲིད་པ་མ་ཡིན་ཏེ། བློ་དང་ལྡན་པ་དང༌། དབང་པོ་དང་ལྡན་པ་དང༌། ངག་སྨྲ་བ་དང་།
སྐྱེས་བུ་ཉིད་ཡིན་པའི་ཕྱིར་ཞེས་ཟེར་རོ། །དེ་ལ་སོགས་པའི་སྒྲུབ་བྱེད་དུ་གང་བརྗོད་པ་དེ་རྣམས་ནི་
ཕྱོགས་ཆོས་གྲུབ་ཅིང་བསྒྲུབ་བྱའི་མཐུན་ཕྱོགས་ལ་མཐོང་ཡང་མི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བའི་་
ཕྱིར། ཡང་དག་ལྷག་ལྡན་གྱི་གཏན་ཚིགས་ཡིན་པས་བསྒྲུབ་པར་བྱ་བའི་དོན་ཇི་ལྟ་བ་བཞིན་དུ་རྟོགས་པ་
ཡོད་པ་མ་ཡིན་ པའི་ཕྱིར་དེ་ལས་སྐྱེས་པའི་བློ་དེ་ནི་ཚད་མ་ལྟར་སྣང་ཡིན་ནོ། །
དྲུག་པ་སྐྱེས་བུས་མ་བྱས་ན་རིག་བྱེད་ལས་དོན་རྟོགས་མི་འཐད་པ་ལ་ལྔ་ལས། དང་པོ་རིག་བྱེད་ཀྱི་
དོན་སྐྱེས་བུས་བརྟགས་པར་བསྟན་པ་ནི། སྒྲ་ནི་ཁོ་བོ་འདི་དོན་དང༌། །འདི་དོན་མིན་ཞེས་
བརྗོད་མི་བྱེད། །སྐྱེས་བུས་དོན་འདི་བརྟགས་པ་སྟེ། །དེ་ཡང་འདོད་ཆགས་ལ་སོགས་
ལྡན། །རིག་བྱེད་ཀྱི་སྒྲ་སྐྱེས་བུས་མ་བྱས་སུ་ཚུད་ནའང་།་ །ཨངྒེ་ཧོ་ཏྲ་ལ་སོགས་པའི་སྒྲ་ནི་ཀྱེ་བྲམ་ཟེ་
ཚུར་ཤོག ང་ནི་ཚ་སྲེག་བྱེད་པ་ལ་ཡིན་གྱི། དེ་ལས་གཞན་ལ་མིན་ནོ། །ཞེས་བརྗོད་པར་མི་བྱེད་ལ།
ཨགེ་ནི་ཚ་སྲེག་བྱེད་པ་ལ་ཡིན་ནོ། །ཞེས་པ་ལ་སོགས་པའི་དོན་འདི་སྐྱེས་བུས་བརྟགས་པ་ཡིན་ལ། སྐྱེས་
བུ་དེ་ཡང་འདོད་ཆགས་ལ་སོགས་པ་དང་ལྡན་པ་ཡིན་པའི་ཕྱིར་དེས་བརྟགས་པ་ནི་འཁྲུལ་བ་ཅན་དུ་་་་་་
འགྱུར་རོ། ། །
གཉིས་པ་རིག་བྱེད་ཀྱི་དོན་རྟོ གས་པའི་སྐྱེས་བུ་ཁྱད་པར་བ་མི་འཐད་པ་ནི། དེ་གཅིག་དེ་ཉིད་
རིག་གཞན་མིན། །ཁྱད་་པར་ཁང་ནི་སུ་ཡིས་བྱས། །དེ་བཞིན་སྐྱེས་ཉིད་རྣམ་འགས་
ཀྱང༌། ། ཁྱེད་ཅི་ཤེས་ལྡན་འགའ་མི་འདོད། །རྒྱལ་དཔོག་པ་དེ་གཅིག་པུས་རིག་བྱེད་ཀྱི་དེ་ཉིད་
རིག་ལ་གཞན་གྱིས་རིག་པ་མིན་པའི་ཁྱད་པར་ཡང་སུ་ཡིས་བྱས་པ་ཡིན། བློ་དང་དབང་པོ་ལ་སོགས་པ་
ཕུལ་དུ་བྱུང་བ་ཡོད་པ་ཉིད་ཀྱིས་དེ་ཉིད་རིག་པ་ཡིན་གྱི་གཞན་གྱིས་ནི་མ་ཡིན་ནོ་ཞེ་ན། རྒྱལ་དཔོག་པ་
དེའི་དབང་པོ་ལས་འདས་པ་ཤེས་པའི་ཁྱད་པར་འདི་གང་ལས་ཡིན། ཁྱེད་ཅིའི་ཕྱིར་ཤེས་ལྡན་གྱི་སྐྱེས་བུ་
ཁྱད་པར་ཅན་སྤོང་བར་བྱེད། གལ་ཏེ་གང་ཚིག་ཚད་མ་ཡིས།། །མི་སླུ་དེ་དོན་རིག་ཡིན་ན། །
ཤིན་ཏུ་ལྐོག་ཏུ་གྱུར་རྣམས་ལ། །ཚད་མ་ཡོད་པ་སྲིད་མ་ཡིན། །རྒྱལ་དཔོག་པ་ཁོ་བོ་ཅག་སྐྱེས་
+
+
༧
110



བུ་ཚད་མ་མི་འཐད་ཀྱི། སྐྱེས་བུ་གང་གི་ཚིག་དེ་ཚད་མ་གཞན་གྱིས་གྲུབ་ཅིང་སླུ་བ་མེད་པ་སྟོན་པ་དེས་
རིག་བྱེད་ཀྱི་དོན་རིག་པ་ཡིན་ནོ་ཞེ་ན། སྦྱིན་སྲེག་གིས་མཐོ་རིས་ཐོབ་པ་ལ་སོགས་པ་ནི་ཤིན་ཏུ་ལྐོག་ཏུ་
གྱུར་ པའི་དོན་ཡིན་ལ། དེ་ལ་ནི་མངོན་སུམ་དང་ རྗེས་སུ་དཔག་པ་ལ་སོགས་པ་ཚད་མ་གཞན་གྱིས་གྲུབ་
པ་དང་གནོད་པ་དཔྱད་པར་བྱ་བ་མ་ཡིན་ཏེ། ཚད་མ་གཉིས་ཀྱི་ཡུལ་ལས་འདས་པའི་ཕྱིར་རོ། །དེ་
ཉིད་ཀྱང་དེར་ནི་རྗེས་དཔག་འཇུག་མི་འགྱུར། ཞེས་འཆད་པར་འགྱུར་རོ། །གང་གི་ཚིག་ནི་ཚད་མ་
ཡིས། །མི་སླུ་དེ་ཡིས་བྱས་པའི་ཚིག །དེ་ལུང་ཞེས་ཐོབ་དེ་ཡི་ཕྱིར། །སྐྱེས་བུས་བྱས་མིན་
དོན་མེད་ཡིན། །སྐྱེས་བུ་གང་གི་ཚིག་ཚད་མས་གྲུབ་ཅིང་མི་སླུ་བ་དེས་བྱས་པའི་ཚིག་དེ་ལུང་ཚད་མ་
ཡིན་ཞིང་། དེས་གྲུབ་ན་ནི་ཚད་མར་འགྱུར་ལ་མ་གྲུབ་ན་མ་ཡིན་པའི་ཕྱིར་སྐྱེས་བུས་མ་བྱས་པར་ བརྟགས་
པ་དོན་མེད་པ་ཡིན་ན། །གལ་ཏེ་ཤིན་ཏུ་ལྐོག་གྱུར་དོན། །ལུང་མེད་པར་ནི་ཤེས་སྲིད་ན། །
དབང་བོ་ལས་འདས་དོན་རིག་འགའ། །ཡོད་དོ་ཞེས་ནི་མངོན་འདོད་འགྱུར། །གལ་ཏེ་
ཤིན་ཏུ་ལྐོག་ཏུ་གྱུར་ པའི་དོན་ལུང་ལ་མ་བརྟེན་པར་རྟོགས་པའི་སྐྱེས་བུ་ཡོད་ན་དབང་པོ་ལས་འདས་པའི་་་
དོན་མཐོང་བའི་སྐྱེས་བུ་ཁྱད་པར་ཅན་ཁས་བླངས་པར་འགྱུར་རོ། །
གསུམ་པ་དེས་ན་རིག་བྱེད་ཀྱི་དོན་མི་འདོད་པ་ལ་འཇུག་པ་མ་ཁེགས་པར་བསྟན་པ་ནི། བདག་
ཉིད་འདོད་ཆགས་སོགས་ལྡན་པའམ། །གཞན་ལས་རིག་བྱེད་དོན་རིག་མིན། །རིག་བྱེད་
རིག་པར་བྱེད་མིན་ན། །རིག་བྱེད་དོན་ནི་གང་ལས་རྟོགས། །དེས་ན་མཐོ་རིས་འདོད་མེ་
ལ། །སྦྱིན་སྲེག་སྦྱིན་ཞེས་ཐོས་པ་ལ། །ཁྱི་ཤ་ཟ་ཞེས་བྱ་བ་ལ། །དོན་མིན་ཞེས་འདི་ཚད་
མ་གང་། །རིག་བྱེད་ཀྱི་དོན་སྐྱེས་བུས་རྟོགས་པ་མི་འཐད་པར་འགྱུར་ཏེ། ། སྐྱེས་བུ་བདག་ཉིད་ནི་
འདོད་ཆགས་ལ་སོགས་པ་དང་ལྡན་པའི་ཕྱིར་དང༌། གཞན་ལས་ཀྱང་རིག་བྱེད་ཀྱི་དོན་རིག་པར་མི་ནུས་
ཏེ། གཞན་ཡང་འདོད་ཆགས་སོགས་དང་ལྡན་པའི་ཕྱིར་དང༌། རིག་བྱེད་ཉིད་ཀྱང་དོན་འདིའོ་ཞེས་རིག་
པར་བྱེད་པ་མིན་པའི་ཕྱིར། ཨཧྥེ་ཧོ་ཧཱུྃ་ཛུ་ཧོཏ་ཀཱ་མ་སརྒ་ཞེས་རིག་བྱེད་ལས་འབྱུང་བའི་དོན་འདི། མཐོ་
རིས་འདོད་པ་མེ་ལ་སྦྱིན་སྲེག་སྦྱིན་པ་སྟེ། ཨགེ་ཚ་སྲེག་བྱེད་པ་དང་། ཧོ་ཏྲ་ཆོ་ག་དང་བཅས་པས་མར་
ཡེ་འདུགས་པ་ལ་ཡིན་གྱི། ཁྱི་ཤ་ཟ་བ་མིན་ནོ་ཞེས་ཚད་མས་བསྒྲུབས་པའམ་བཀག་པ་ཅི་ཞིག་ཡོད་དེ།
རྣམ་ངེས་ཀྱི་འགྲེལ་བ་ཡེ་ཤེས་དཔལ་བཟང་པོས་མཛད་པ་ལས་སྐད་ཀྱི་བྱིངས་ལས་ཨགེ་ག་ཏེ་ཞེས་བྱ་བ་ལ་་
སོགས་པ་འགྲོ་བའི་དོན་ཏོ། །དེ་ལྟ་ན་ཁྱི་ཡང་འགྲོ་བ་ཡིན་པའི་ཕྱིར་འགྲོ་བའི་སྒྲས་བསྟན་ཏོ། །སྦྱིན་
སྲེག་ནི་ཧོ་ཏྲ་སྟེ་སྐད་ཀྱི་བྱིངས་ལས་ཧོ་ནི་ད་ན་ཨ་ད་ན་ཞེས་འདྲེན་པས་ན་ཨ་ད་ན་ནི་བཟའ་བ་སྟེ། ཤ་
111



ཡང་བཟའ་བ་ཡིན་པའི་ཕྱིར་ཨ་ད་ནའི་སྒྲས་བསྟན་ཏོ། །སྦྱིན་ནི་ཛུ་ཧོ་ཡཏྲ་སྟེ། འདིར་ཡང་ཧོའི་སྒྲ་སྔ་
མ་དང་འདྲ་བ་བཟའ་བའོ། །ཞེས་འདྲེན་པས་ན་ཁྱིའི་ཤ་བཟའ་བ་ཞེས་བྱ་བར་འགྱུར་རོ་ཞེས་སོ། །
རིག་བྱེད་ཀྱི་ཚིག་དེ་ཁྱི་ཤ་བཟའ་བ་ལ་མ་གྲགས་ཀྱི། མེ་ལ་སྦྱིན་སྲེག་སྦྱིན་པ་ལ། འཇིག་རྟེན་པའི་ཚིག་
ཏུ་རབ་ཏུ་གྲགས་སོ། །ཞེ་ན། དེ་ལ་སྣ་ཚོགས་དོན་ཅན་སྒྲའི། །གང་གིས་དོན་འདི་རྣམ་
དབྱེ་བ། །དབང་པོ་ལས་འདས་དོན་མཐོང་གང་། །གྲགས་མིན་དོན་བརྗོད་མཐོ་རིས་
དང་། །ལྷ་མོ་ལ་སོགས་སྒྲ་མཐོང་ངོ་། །དོན་སྣ་ཚོགས་པ་ལ་འཇུག་པའི་ཨཧྥེ་ལ་སོགས་ པའི་སྒྲ་
འདི་ནི་མེ་ལ་སྦྱིན་སྲེག་སྦྱིན་པ་ལ་འཇུག་གི། ཁྱི་ཤ་བཟའ་བ་ལ་མི་འཇུག་གོ། །ཞེས་པའི་དོན་སྐྱེས་བུ་་
འཇིག་རྟེན་པ་གང་གིས་དབྱེ་ བར་ནུས་པ་ཡིན། དབང་པོ་ལས་འདས་པའི་དོན་མཐོང་བ་སུ་ཞིག་ཡོད།
རིག་བྱེད་ལས་འཇིག་རྟེན་ལ་གྲགས་པ་མ་ཡིན་པའི་དོན་བརྗོད་པའང་མཐོང་སྟེ། མིའི་དགའ་བ་ཁྱད་པར་་
ཅན་ལ་མཐོ་རིས་དང་། རྩུབ་ཤིང་ངམ་སྣོད་ལ་ལྷ་མོ་ལ་སོགས་པའི་སྒྲ་བརྗོད་པ་ལྟ་བུའོ། །ཨགེ་ལ་
སོགས་པ། དེ་འདྲའི་སྒྲ་གཞན་དག་ལ་ནི། །ཁྱི་ཤ་བཟའ་བ་ལ་སོགས་པ། །དེ་འདྲའི་རྣམ་
རྟོག་ཉིད་དུ་འགྱུར། །ཏེ་དོགས་པར་འགྱུར་བའོ། །
གཞན་ཡང་། གྲགས་པ་དག་ཀྱང་མི་རྣམས་ཚིག །དེ་ཡང་ཆགས་སོགས་དང་ལྡན་པའི་ཕྱིར་
ཚད་མར་མི་འདོད་ན། སླར་ཡང་དེ་ལས་དོན་རྟོགས་པ། །ཡི་སྒྲུབ་བྱེད་དུ་འདོད་པའི། སྡང་
འདོད་དེ་ནི་ཅི་ཞིག་ཡིན། །དེའི་ལན་དུ། གལ་ཏེ་གྲགས་པ་ལས་བརྒལ་བའི། །རྟོག་ལ་རྒྱུ་
དག་མེད་ཉིད་ཡིན། །སྔར་རྟོགས་པ་ཕྱིས་བཟློག་པར་འགྱུར་བ་ནི། སྐྱོན་མཐོང་བ་ལས་བཟློག་པ་
དང་། ཡོན་ཏན་མཐོང་བ་ལས་འཇུག་པ་ཡིན་པ་ལས་གྲགས་པས་གྲུབ་པ་ལ་སྐྱོན་མཐོང་བ་མེད་པའི་ཕྱིར་
གྲགས་པ་ལས་བརྒལ་བ་འཐད་པ་མ་ཡིན་ནོ། ཞེ་ན། རབ་གྲགས་ཚད་མ་ཉིད་མིན་ཕྱིར། །དེ་
འཛིན་པ་ལའང་རྒྱུ་ཅི་ཡོད། །གྲགས་པ་ལས་བརྒལ་བ་ལ་རྒྱུ་མེད་དུ་ཚུད་ནའང་ཡོན་ཏན་མཐོང་བ་་་
ལས་འཇུག་པ་ཡིན་མོད། གྲགས་པས་གྲུབ་པ་ནི་ཚད་མས་གྲུབ་པ་མིན་པའི་ཕྱིར། གྲགས་པ་འཛིན་པ་ལ་་
རྒྱུ་ཅི་ཞིག་ཡོད། གྲགས་པ་ཉིད་ཀྱིས་སྒྲ་དོན་གྱི། །ངེས་ལ་དོགས་པ་བསྐྱེད་པ་ནི། །གང་
ཕྱིར་དེ་ལ་སྒྲ་རྣམས་དོན། །སྣ་ཚོགས་འཇུག་པ་ཅན་ཉིད་མཐོང་། །ཨགེའི་སྒྲ་ཚ་རེག་བྱེད་པ་
ལ་གྲགས་པར་འདོད་ནའང་། སྒྲ་དེ་དོན་ཚ་སྲེག་བྱེད་པ་ལ་ཐེ་ཚོམ་ཟ་བར་འགྱུར་ཏེ། གང་གི་ཕྱིར་
ཨངྒེའི་སྒྲ་དེ་ནི་བློ་རྣོ་བ་དང་། མཚོན་རྣོ་བ་ལ་སོགས་པ་དོན་སྣ་ཚོགས་པ་ལ་འཇུག་པར་མཐོང་བའི་ཕྱིར་་
རོ། །ངེས་བྱེད་མ་མཐོང་བ་དག་གིས། །སྣ་ཚོགས་ནུས་ཅན་སྒྲ་རང་ཉིད། །ངེས་པར་
112



དོགས་པར་འགྱུར་བ་སྟེ། །གཞན་དུ་མི་སྲིད་མེད་ཕྱིར་རོ། །ཞེས་བྱ་བ་ནི་ བར་སྐབས་ཀྱི་ཚིགས་
སུ་བཅད་པའོ། །སྒྲ་འདི་ནི་དོན་འདི་ཁོ་ན་ལ་ངེས་པར་བྱེད་པ་ཡིན་ནོ། །ཞེས་པའི་ངེས་བྱེད་མ་
མཐོང་བ་དག་གིས། དོན་སྣ་ཚོགས་ལ་འཇུག་པའི་ནུས་པ་ཅན་གྱི་ཨགེ་ལ་སོགས་པའི་སྒྲའི་རང་ཉིད་དེ།
དོན་ཚ་སྲེག་བྱེད་པ་ལ་སོགས་པ་ལ་ངེས་པར་འདོད་ནའང་། ཁྱི་ཤ་ལ་སོགས་པ་ལ་དོགས་པར་འགྱུར་བ་
སྟེ། ཁྱི་ཤ་ལ་སོགས་པ་གཞན་དུ་ཨགེའི་སྒྲ་བཀག་པ་མེད་པའི་ཕྱིར་རོ། །དེས་ན། ཐམས་ཅད་ལ་
རུང་དོན་གཅིག་གི། །གསལ་བྱེད་ངེས་པ་གང་ལས་ཡིན། །ཨགེ་ལ་སོགས་པའི་སྒྲ་ནི་དོན་
ཐམས་ཅད་ལ་རུང་བ་ཡིན་པ་ལ། ཚ་སྲེག་བྱེད་པའི་དོན་གཅིག་པུ་ལ་ངེས་པ་དེ་ནི་རྒྱུ་གང་ལས་ཡིན་ཏེ་རྒྱུ་
མེད་དོ། །
བཞི་པ་རིག་བྱེད་ཉིད་ཀྱང་སྐྱེས་བུས་བརྟགས་པར་ བསྟན་པ་ནི། འགའ་ཞིག་ལམ་ནི་འདི་ཡིན་
ཞེས། །སྡོང་དུམ་འདི་ནི་སྨྲ་འགྱུར་ཞེས། །གཞན་ནི་བདག་ཉིད་སྨྲ་དེ་ལྟར། །དེ་དག་བྱེ་
བྲག་བརྟག་པར་གྱིས། །རིག་བྱེད་ཉིད་ཀྱང་སྐྱེས་བུ་འགའ་ཞིག་གིས་རང་གི་དོན་གྲུབ་པའི་དོན་དུ་
སྦྱར་ཏེ། འདི་དག་ནི་སྐྱེས་བུ་མ་བྱས་པ་ཉིད་ཀྱིས་ཚད་མ་ཡིན་ནོ་ཞེས་སྒྲོག་པར་བྱེད་པ་ནི། ལམ་འདི་
ཡིན་པར་སྡོང་དུ མ་སྨྲའོ་ཞེས་པ་ལྟ་བུ་ཡིན་ལ། རིག་བྱེད་ལ་མ་ལྟོས་པར་རང་གི་གྲུབ་མཐའ་སྨྲ་བ་ནི།
བདག་ཉིད་ཀྱིས་ལམ་འདི་ཡིན་ནོ་ཞེས་སྟོན་པ་སྟེ། དེ་དག་གི་ཁྱད་པར་ནི་དེ་ཙམ་ཡིན་ནོ། །
ལྔ་པ་དེས་ན་སྒྲ་བརྗོད་འདོད་ལས་གཞན་ལ་འཁྲུལ་བར་བསྟན་པ་ནི། བརྗོད་འདོད་ངེས་པ་མ་
གཏོགས་པ། །མཐོ་རིས་འདོད་པ་མེ་ལ་སྦྱིན་སྲེག་སྦྱིན་པ་ལ་སོགས་པ་དབང་པོ་ལས་འདས་པ་ཡིན་ལ་
སྐྱེས་བུ། གང་གིས་དབང་པོ་ལས་འདས་ཤེས། །བརྗོད་འདོད་དེ་ནི་དོན་ལ་སྒྲ་ངེས་པའི་རྒྱུ་
ཡིན་ཞིང་། རྒྱུ་བརྗོད་འདོད་དེ་ལ་བརྟེན་ནས་བརྡ་འདོགས་པར་བྱེད་ལ། བརྡ་ནི་བརྗོད་འདོད་དེ་
ཡི་གསལ་བྱེད་ཡིན། །ཞིང་བརྗོད་འདོད་དེ་ནི་སྐྱེས་བུ་མིན་པ་ལ་མེད་ན། །བརྗོད་འདོད་དེ་ནི་
དོན་སྣ་ཚོགས་པ་ལ་འཇུག་པ་ཅན་ཡིན་གྱི། དོན་གཅིག་ཁོ་ན་ལ་ངེས་པ་ཅན་དེ་ནི་གང་ལས་ཡིན།
སྒྲ་རྣམས་དོན་རེ་རེ་ལ། རང་བཞིན་གྱིས་ནི་ངེས་ཡིན་ན། །དོན་གཞན་ལ་སྒྲ་དེས་ཀྱང་བརྗོད་
དུ་མི་རུང་བར་འགྱུར་ཏེ། མིག་ཤེས་ཀྱིས་སྒྲ་འཛིན་པར་མི་ནུས་པ་བཞིན་ནོ། །སྒྲ་དོན་ལ་རང་བཞིན་
གྱིས་ངེས་ན། བརྡ་ཡང་དོན་མེད་ཅན་ཉིད་འགྱུར། །སྒྲ་དོན་ལ་རང་བཞིན་གྱིས་ངེས་ནའང་།
བརྡ་མེད་ན་གསལ་བར་མི་ནུས་པའི་ཕྱིར་བརྡ་ཡིས་གསལ་བར་བྱེད་དོ་ཞེ་ན། བརྡ་ལས་རང་བཞིན་
ཁྱད་པར་གྱི། །གསལ་བའི་ངེས་པ་གང་ལས་ཡིན། །བརྡ་ཡིས་བུམ་པ་ཞེས་པ་ནི། དོན་ལྟོ་ལྡིར་
113



ཁོ་ན་ལ་ངེས་པས་དེ་གསལ་བར་བྱེད་ཀྱི། གཞན་ཀོ་བ་ལ་སོགས་པ་ནི་གསལ་བར་བྱེད་པ་མ་ཡིན་ནོ་ཞེས་
བྱ་བའི་ངེས་པའང་གང་ལས་ཡིན། སྐྱེས་བུའི་བརྗོད་འདོད་ཡོད་ན་ནི་བུམ་པའི་སྒྲས་ཀ་བ་ཡང་གསལ་་
བར་བྱེད་པ་ཉིད་དོ། །གང་ལ་འདོད་པ་རང་རྒྱུད་པ། དེ་ལ་ངེས་པ་ཞེས་བྱ་གང༌། དེས་ན་
བརྡ་ནི་རུང་བ་ཉིད། །འདོད་པ་ཁོ་ན་གསལ་མི་འགྱུར། །བར་སྐབས་ཀྱི་ཚིགས་སུ་བཅད་
པའོ། །སྒྲ་ནི་དོན་གང་ལ་བརྗོད་འདོད་ཀྱི་འདོད་པ་རང་རྒྱུད་པ་སྟེ། གཞན་ལ་ལྟོས་པ་མ་ཡིན་ པའོ། །
བརྗོད་འདོད་ཙམ་ལས་འབྱུང་བ་དེ་ལ་དོན་འདི་ཁོ་ན་ལ་སྒྲ་འདི་ངེས་སོ་ཞེས་བྱ་བ་གང་ལས་ཡིན། བརྗོད་
འདོད་ཙམ་ལས་འབྱུང་བ་དེས་ན་སྒྲ་ནི་དོན་ཐམས་ཅད་ལ་རུང་བ་ཉིད་ཡིན་པས། ཨངྒེའི་སྒྲ་ནི་རང་
འདོད་པའི་ཚ་སྲེག་ཁོ་ན་གསལ་བར་བྱེད་པར་ མི་འ གྱུར་རོ། །
གཉིས་པ་ཕྱོགས་ གཅིག་ལ་མི་སླུ་བའི་རྟགས་ཀྱིས་རིག་བྱེད་ཚད་མར་འདོད་པ་དགག་པ་ལ་འདོད་པ་་
བརྗོད་པ་ནི། མེ་གྲང་བ་བཟློག་པ་ལས་གཞན་མཐོ་རིས་འདོད་པ་མེ་ལ་སྦྱིན་སྲེག་སྦྱིན་པ་ལ་སོགས་པའི་
ཚིག་འདི་དག་ཀྱང་ བདེན་པ་ཡིན་ཏེ། གང་གི་ཕྱིར་ཞེ་ན། རིག་བྱེད་ཀྱི་ཕྱོགས་གཅིག་ཡིན་ པའི་
ཕྱིར། རིག་བྱེད་ལས་མེ་གྲང་བ་བཟློག་པར་བཤད་པ་བདེན་པ་བཞིན་ནོ། །ཞེས་སྤྱོད་པ་བ་རྒན་
རབས་འགའ་ཞིག་ཟེར་ལོ། །དེ་དགག་པ་ནི། རོ་འདྲ་ངོ་བོ་མཚུངས་ཉིད་ཕྱིར། །སྣོད་གཅིག་
ལ་ཡང་ཚོས་པ་བཞིན། །ལྷག་ལྡན་འཁྲུལ་བ་ཅན་ཉིད་ཕྱིར། །རིགས་པ་ཤེས་པས་འདི་
འདྲ་བཀག །རིག་བྱེད་ཀྱི་ཕྱོགས་གཅིག་ཡིན་པའི་ཕྱིར་ཞེས་པའི་རྟགས་འདི་ནི། ཕྱོགས་ཆོས་གྲུབ་ནས་
མཐུན་ཕྱོགས་བདེན་པའི་དོན་ཅན་མེ་གྲང་བཟློག་པ་ལྟ་བུ་ལ་འཇུག་ནའང་མི་མཐུན་ཕྱོགས་ལོག་པའི་དོན་་་
ཅན་ལ་འཇུག་པ་མ་མཐོང་བ་ཙམ་ཡིན་པས་ལྷག་ལྡན་འཁྲུལ་བ་ཅན་ཡིན་ཏེ། སྣོད་གཅིག་ཏུ་བཙོས་པས་
འབྲས་ཚོས་པར་སྒྲུབ་པ་ བཞིན་ནོ། །འདི་འདྲ་བའི་རྟ གས་ནི་རི གས་པ་ཤེས་པ་རྣམས་ཀྱིས་བཀག་པ་ཡིན་
ནོ། །ཞར་ལ་ལོག་པར་ བརྟགས་པས་འགལ་བར་ བརྗོད་པ་གཞན་དག་ཀྱང་ བསྟན་པ་ནི། སྐྱེས་བུ་
རྟག་པ་བྱེད་པོ་ཉིད། །དངོས་རྣམས་རྟག་དང་དབང་པོ་འདས། །དབང་པོས་གཟུང་བྱ་
དང་དངོས་རྣམས། །རྒྱུ་དང་གནས་འཇིག་མི་མཉམ་དང༌། །གཞན་ཡང་ཚད་མ་རྣམ་
གཉིས་ཀྱིས། །རྣམ་པ་གསལ་བའི་སྤྱོད་ཡུལ་ལམ། ་ །ལུང་ལ་བལྟོས་པའི་རྗེས་དཔག་
དང་། །འགལ་བ་དག་ནི་རྗོད་བྱེད་པ། །འགལ་བ་ཀུན་ཏུ་མ་བསལ་ཞིང་། །བསྟན་
བཅོས་དོན་ཡར་མ་བསྟན་ལ། །དེ་བདེན་དོན་ཞེས་ཁས་ལེན་པ། །གཡེམ་མ་མུ་ཅོ་གྱིས་
རྒྱལ་ལོ། །མུ་སྟེགས་བྱེད་རྣམས་ནི། སྐྱེས་བུ་རྟག་པ་བྱེད་པ་པོར་འདོད་པས་འགལ་བར་བརྗོད་པ་
114
IL，



དང༌། སྒྲ་ལ་སོགས་པ་དོན་བྱེད་པའི་དངོས་པོ་རྣམས་རྟག་པ་དང་། སྤྱི་ལ་སོགས་པ་ད བང་པོ་ལས་
འདས་པ་དབང་པོས་གཟུང་བར་བྱ་བའི་མངོན་སུམ་དུ་འདོད་པ་དང༌། རྟག་པ་སྐྱོན་ལ་བལྟོས་ནས་བྱེད་
པ་པོར་འདོད་པ་རྒྱུ་མི་མཉམ་པ་དང༌། གྲུབ་ཟིན་རྟེན་གྱི་དབང་གིས་གནས་པ་མི་མཉམ་པ་དང་། དངོས་
པོ་འཇིག་པ་རྒྱུ་ལ་བལྟོས་པ་འཇིག་པ་མི་མཉམ་པ་དང༌། བློ་ལྐོག་གྱུར་དུ་འདོད་པ་མངོན་སུམ་ཚད་མས་
བསལ་བ་དང་། སྒྲ་རྟག་པར་འདོད་པ་རྗེས་དཔག་ཚད་མས་བསལ་བ་དང་། ཁྲུས་དང་སྦྱིན་སྲེག་ལ་
སོགས་པས་སྡིག་པ་དག་པར་འདོད་པ་ལུང་ལ་བལྟོས་པའི་རྗེས་དཔག་དང་འགལ་བ་སྣ་ཚོགས་པ་དག་ནི་་་
རྗོད་པར་བྱེད་པ། འགལ་བའི་ གནོད་པ་བྱེད་པ་སྤངས་པ་ཡང་མེད་ཅིང་། བསྟན་བཅོས་ཀྱི་དོན་སྒྲུབ་
པར་བྱེད་པ་བསྟན་པ་ཡང་མེད་པར་དེ་དག་བདེན་ནོ་ཞེས་ཁས་ལེན་པ་ནི་གཡེམ་མ་མུ་ཅོར་གྱི་ཚིག་གིས།
བདག་པོ་བླུན་པོ་ལས་རྒྱལ་བ་དང་མཚུངས་པ་ཡིན་ནོ། །མུ་ཅོར་ཞེས་བྱ་བ་ནི། འགལ་བ་དང་འབྲེལ་
བའི་དོན་དགག་པ་དང༌། སྒྲུབ་པར་མི་སྟོན་པ་བྱུང་རྒྱལ་དུ་སྒྲུབ་བྱེད་མ་ཡིན་པ་སྒྲུབ་བྱེད་དུ་སྟོན་པ་དང་།
གནོད་བྱེད་མ་ཡིན་པ་གནོད་བྱེད་དུ་སྟོན་པའོ། །གལ་ཏེ་དེ་ལྟར་ཚད་གྲུབ་ན། །འོ་ན་འདི་ལ་
ཚད་མིན་ཅི། །སྐྱེས་བུ་མང་དུ་སྨྲ་བ་ལ། བདེན་པའི་དོན་གཅིག་མེད་པ་མིན། །ཏེ་གལ་
ཏེ་ཕྱོགས་གཅིག་བདེན་པས་དེ་ལྟར་ཐམས་ཅད་ཚད་མས་གྲུབ་ན་སྐྱེས་བུས་མང་དུ་སྨྲ་བ་ཤིན་ཏུ་བརྫུན་པོ་་་
ལ་ཡང་ཟ་ན་ཟ འོ་ཞེས་པ་ལ་སོགས་པ་ བདེན་པའི་དོན་གཅིག་མེད་པ་མིན་ པས་ ཚད་མ་མ་ཡིན་པ་ཅི་ཞིག་་་་
ཡོད། །
གཉིས་པ་སྒྲ་དོན་གྱི་འབྲེལ་བ་སྤྱིར་དགག་པ་ནི། རྗོད་པ་པོ་ལ་སྒྲ་གནས་པ། །འདི་དངོས་
རང་བཞིན་ནམ་འབྲས་མིན། །འདི་ལས་རྣམ་པར་བཟློག་པས་ཀྱང་། །འཁྲུལ་བ་མེད་པ་
ཡོད་མ་ཡིན། སྒྲ་དང་དོན་ལ་འབྲེལ་བ་ཡོད་པ་མ་ཡིན་ཏེ། སྒྲ་རྗོད་པ་པོའི་བརྗོད་འདོད་ལས་འབྱུང་
བ་དང་བུམ་པ་འཇིམ་གོང་ལས་བྱུང་བའི་ཕྱིར་བུམ་པའི་སྒྲ་འདི་ནི་དོན་ལྟོ་ལྡིར་དངོས་པོའི་ རང་བཞིན་་་་་
ནམ། ལྟོ་ལྡིར་གྱི་འབྲས་བུའང་མ་ཡིན་ལ་འདི་དག་ལས་གཞན་པའི་མི་འཁྲུལ་བའི་འབྲེལ་པ་འང་ཡོད་པ་་
མ་ཡིན་ནོ། །གང་དེའི་ངོ་བོ་དང་རྒྱུ་འབྲས་སུ་མ་གྲུབ་པ་དེ་ནི་འབྲེལ་པ་མེད་པ་ཡིན་ཏེ། ཀ་བ་དང་
བུམ་པ་བཞིན། སྒྲ་དོན་ཡང་དེའི་ངོ་བོའམ་རྒྱུ་འབྲས་སུ་མ་གྲུབ་བོ། །ཞེས་ཁྱབ་བྱེད་མ་དམིགས་པའོ། །
སྒྲ་དོན་ལ་འབྲེལ་བ་མེད་པ་མ་ཡིན་ཏེ། བུམ་པ་ལ་སོགས་པའི། རྗོད་བྱེད་རྣམས་ཀྱི་འཇུག་པ་ནི། །
ལྟོ་ལྡིར་ལ་སོགས་པའི། །བརྗོད་བྱ་མཐོང་བས་བྱེད་པས་སོ། །ཞེ་ན། དེ་ལྟ་ན་རྟག་པ་དང་མི་
རྟག་པ་ལ་སོགས་པ། ཕན་ཚུན་དག་ནི་འགལ་བའི་དོན། །དེ་ནི་ལྟོ་ལྡིར་ལྟ་བུ་གཅིག་ལ་ཇི་ལྟར་
115



འཇུག་པར་འགྱུར། །
གསུམ་པ་དེ་དག་གི་དོན་བསྡུ་བ་ནི། དེས་ན་ལུང་དང་དངོས་པོ་རྣམས། །རྟོགས་པ་པོ་ཡི་
རྣམ་འགར་ཡང་། མེད་ན་མི་འབྱུང་མི་འགྲུབ་ན། །དེ་ལས་དོན་གང་ངེས་པ་ཡིན། །ལུང་
སྒྲ་དང་དོན་དངོས་པོ་དག་ལ་མེད་ན་མི་འབྱུང་པའི་འབྲེལ་བ་མི་འགྲུབ་པས་སྒྲ་དེ་ལས་དོན་གང་ཡང་ངེས་་་
པ་མ་ཡིན་ནོ། །དེ་ཕྱིར་སྒྲའམ་ལུང་དེ་ནི་ལོག་ན་ཡང༌། །དོན་དངོས་པོ་མེད་པ་འགྲུབ་པར་མི་
འགྱུར་ཏེ། ལུང་ནི་དོན་ཐམས་ཅད་ལ་ཁྱབ་བྱེད་མིན་པའི་ཕྱིར་རོ། །དེས་ན་མེད་ངེས་འབྲས་བུ་
ཅན། །མི་དམིགས་པས་ནི་མི་འགྲུབ་བོ། །ཡོད་པ་ལ་དམིགས་པས་མ་ཁྱབ་པའི་ཕྱིར་མ་དམིགས་
པ་ཙམ་ནི་མེད་པར་ངེས་པ་བྱེད་པ་མ་ཡིན་ནོ། །དེས་ན་བླུན་པོ་རྣམས་ནི་འགལ་བ་ཁོ་ན་སྨྲ་བར་བྱེད་པ་
སྟེ། རིག་བྱེད་ཚད་མ་དང་ནི་འགས་བྱེད་སྨྲ། །ཁྲུས་ལས་ཆོས་འདོད་དང་ནི་རིགས་སྨྲས་
དྲེགས། །སྡིག་པ་གཞོམ་ཕྱིར་གདུང་བ་རྩོམ་ཞེས་པ། །བླུན་པོ་ཤེས་རབ་འཆལ་བའི་རྟགས་
ལྔ་ཡིན། །རིག་བྱེད་མ་བྱས་པ་ཚད་མར་འདོད་པ་དང་། རྟག་པ་འགའ་བྱེད་པ་པོར་སྨྲ་བ་དང༌། ཁྲུས་
ཀྱིས་སྡིག་པ་དག་པར་འདོད་པ་དང་། བརྡ་ཙམ་ལ་བརྟེན་པ་ཡིན་ཞིང་། ཐ་དད་དུ་ཚད་མས་རྟོགས་པ་
མེད་པའི་བྲམ་ཟེ་ལ་སོགས་པའི་རིགས་སྨྲ་བས་དྲེགས་པ་དང་། སེམས་ཀྱི་སྡིག་པ་གཞོམ་པའི་ཕྱིར་ལུས་ལ་་་་
གདུང་བ་རྩོམ་པ་ཞེས་བྱ་བ་སྟེ། འདི་དག་ནི་བླུན་པོ་ཤེས་རབ་འཆལ་བར་བསྒྲུབ་པའི་རྟགས་ལྔ་ཡིན་
ནོ། །གང་ཚད་མས་གནོད་ པའི་དོན་ཁས་ལེན་པ་དེ་ནི་ཤེས་རབ་འཆལ་བ་ཡིན་ཏེ། མེ་གྲང་བར་ཁས་
ལེན་པ་བཞིན། བླུན་པོ་རྣམས་ནི་ཚད་མས་གནོད་པའི་དོན་རིག་བྱེད་མ་བྱས་པ་ཚད་མར་འདོད་དོ་ཞེས་
པ་རང་བཞིན་ནོ། །འབྲེལ་བ་ལྟར་སྣང་དགག་པ་བཤད་ཟིན་ཏོ། ། །
སྲིད་པའི་དམག་རུམ་འཇིག་བྱེད་ཤེས་རབ་གསུམ། །དང་པོ་སྒྲ་དང་གཉིས་པ་རྟགས་ལས་ཏེ། །དེ་
དག་ངེས་བྱེད་རིགས་པའི་དབང་ཕྱུག་གཞུང་། །ལེགས་པར་བཤད་འདིས་འགྲོ་ཀུན་གྲོལ་བར་ཤོག ། ། །
རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་རྣམ་པར་བཤད་པ་གནས་གསུམ་གསལ་བ་གངས་་་
ཅན་གྱི་རྒྱུན་ཞེས་བྱ་བ་བཙུན་པ་སྟོན་གཞོན་གྱིས་སྦྱར་བ་ལས། གཞལ་བྱ་ལྐོག་གྱུར་གྱི་ཚུལ་གསལ་བར་
བྱེད་པ་རང་གྱི་དོན་རྗེས་སུ་དཔག་པ་བཤད་པ་སྟེ་ལེའུ་དང་པོའོ། ། ། །
ལེའུ་གཉིས་པ། ཐམས་ཅད་མཁྱེན་པ་ཞེས་བྱ་བའི་ལེའུ་བཤད་པ།
，།བསྐལ་མང་གོམས་པས་ཐུགས་རྗེའི་ངང་གྱུར་གང་། །གནས་གསུམ་དོན་ལའང་ཚད་མ་ཉིད་གྱུར་
116



པས། །མངོན་སུམ་དོན་ལའང་རྨོངས་པའི་འགྲོ་བ་རྣམས། །རྣམ་པར་འདྲེན་པ་དེ་ལ་ཕྱག་འཚལ་ལོ།།
གཉིས་པ། ཤིན་ཏུ་ལྐོག་གྱུར་ལ་བདེ་གཤེགས་ཚད་མར་བསྒྲུབ་པ་ནི། སློབ་དཔོན་བདག་ཉིད་ཆེན་
པོ་ཕྱོགས་ཀྱི་གླང་པོས་ཚད་མ་ཀུན་ལས་བཏུས་པའི་མཆོད་པར་ བརྗོད་པའི་ངག ཚད་མར་གྱུར་པ་འགྲོ་ལ་
ཕན་བཞེད་པ། །སྟོན་པ་བདེ་གཤེགས་སྐྱོབ་ལ་ཕྱག་འཚལ་ཏེ། །ཞེས་པའི་དོན་གཏན་ལ་འབེབས་པར་
བྱེད་པ་ལ་གཉིས་ཏེ། བསྟོད་པ་དངོས་ཀྱི་དོན་དང༌། དེ་ལྟར་བསྟོད་པའི་འཐད་པའོ། །
དང་པོ། བསྟོད་པ་དངོས་ཀྱི་དོན།
དང་པོ་ལ་གཉིས་ཏེ། ཚིགས་སུ་བཅད་པའི་དོན་རིམ་པོ་བཞིན་བཤད་པ་དང་། རིམ་པ་ལས་བཟློག་
ཏེ་འཆད་ཚུལ་གཞན་བསྟན་པའོ། །དང་པོ་ལ་གསུམ་སྟེ། དོན་གཉིས་འབྱུང་བའི་གནས་ཚད་མར་གྱུར་
པ་བཤད་པ་དང་། རྒྱུ་ཕུན་ཚོགས་འགྲོ་ལ་ཕན་བཞེད་དང་སྟོན་པ་བཤད་པ་དང་། འབྲས་བུ་ཕུན་ཚོགས་
བདེ་གཤེགས་དང་སྐྱོབ་པ་བཤད་པའོ། །
དང་པོ་ལ་གཉིས་ཏེ། ཚད་མ་བཤད་པ་དང་། གྱུར་པ་བཤད་པའོ། །དང་པོ་ལ་གཉིས་ལས།
དང་པོ་རིགས་མི་མཐུན་སེལ་བའི་མཚན་ཉིད་ནི། ཚད་མ་སླུ་མེད་ཅན་ཤེས་པ། དོན་བྱེད་ནུས་
པར་གནས་པ་ནི། །མི་སླུ། ཚད་མ་ཞེས་པས་མཚོན་བྱ་དང་། སླུ་མེད་ཅེས་པ་ནས་མི་འདོད་
ཅེས་པའི་བར་གྱིས་མཚན་ཉིད་དང་། བློ་ནི་ཞེས་པ་ནས་རྨོངས་པ་ཟློག་བྱེད་ཡིན་ཞེས་པའི་བར་གྱིས་
མཚན་གཞི་ངོས་གཟུང་བ་ཡིན་ནོ། །དེ་ལ་ཚད་མ་ནི་པྲ་མ་ཎ་སྟེ། པྲ་ནི་དང་པོའམ་རབ་ཏུའོ། །མཱ་
ཎ་ནི་ཡིད་དམ་འཇལ་བ་སྟེ། དང་པོར་འཇལ་བས་ཚད་མ་སྟེ། མདོ་ལས། ཡང་ཡང་ཤེས་པའང་མ་
ཡིན་ཏེ། །ཐུག་པ་མེད་འགྱུར་དྲན་སོགས་བཞིན། །ཞེས་སོ། །དེ་ཡང་གཞལ་བྱའི་དོན་ཇི་ལྟ་བར་
འཇལ་བར་བྱེད་པའི་ཕྱིར་ཚད་མ་སྟེ། བྲེ་ཚད་མ་ བཞིན་ནོ། །ཊི་ཀ་དག་ལས་འདིས་འཇལ་བར་བྱེད་
པའི་ཕྱིར་ཚད་མའོ། །ཞེས་སོ། །ཚད་མ་དེའི་མཚན་ཉིད་ནི་སླུ་བ་མེད་པ་ཅན་གྱི་ཤེས་པ་སྟེ། གལ་ལ་
མི་སླུ་ན། དོན་བྱེད་ནུས་པར་གནས་པ་ལ་མི་སླུ་བ་སྟེ། མེས་བཙོ་སྲེག་བྱེད་པར་གནས་པ་ལ་མི་སླུ་བའོ། །
གང་མི་སླུ་བ་ནི་མེ་འཇལ་བར་བྱེད་པའི་ཚད་མ་དེ་ཉིད་མི་སླུ་བའོ། ་ །ཇི་ལྟར་མི་སླུ་བ་ནི་དོན་བྱེད་པར་
གནས་པ་དེ་ཉིད་ཡོད་ན་ཡོད་པ་ལ་མི་སླུ་བ་སྟེ། བུམ་འཛིན་གྱི་རྣམ་པར་ཤེས་པ་དང་། དུ་བའི་རྟགས་
ལས་རྟོགས་ པའི་རྗེས་དཔག་ལྟ་བུའོ། །དོན་བྱེད་ནུས་པར་གནས་པ་དེ་ཉིད་མེད་ན་མེད་པ་ལ་མི་སླུ་བ་
117



སྟེ། བུམ་པ་སྣང་རུང་མ་དམིགས་པས་བུམ་པ་མེད་པར་རྟོགས་པའམ། དོན་བྱེད་པས་སྟོང་བས་གཙོ་
བོ་དངོས་པོ་མེད་པར་རྟོ གས་པ་ལ་སོགས་པའོ། །དེ་ལ་གང་ལ་མི་སླུ་བས་ནི་དངོས་མེད་ཚད་མའི་གཞལ་་
བྱ་ཡིན་པ་བཀག་ལ། གང་མི་སླུ་བས་ནི་དབང་པོ་དང་། དབང་དོན་ཕྲད་པ་ལ་སོགས་པ་ཚད་མར་་
འདོད་པ་བཀག་པ་ཡིན་ན། །ཇི་ལྟར་མི་སླུ་བས་ནི་མེད་པ་རྟོགས་པ་ཚད་མ་མ་ཡིན་པར་ཐལ་བའང་
སྤངས་པ་ཡིན་ནོ། །དེས་ན་མི་སླུ་བ་དེ་ནི་མངོན་སུམ་དང་ རྗེས་སུ་དཔག་པ་ལས་གཞན་ཡོད་པ་མ་ཡིན་
པས་ ཚད་མ་ཡང་གཉིས་ཁོ་ན་ཡིན་ནོ། །སྒྲ་ལས་བྱུང་བ་ལ་སོགས་པའི་ཚད་མ་གཞན་ཡང་ཅི་སྟེ་མེད་ཅེ་
ན། སྒྲ་ལས་བྱུང་བ་ཡང་། །མངོན་པར་འདོད་པ་སྟོན་ཕྱིར་རོ། །སྒྲ་ལས་བྱུང་བ་ནི་ཕྱི་རོལ་
དོན་ལ་ཚད་མ་མ་ཡིན་ནའང་ནང་སྐྱེས་བུའི་མངོན་པར་འདོད་པ་སྟོན་པར་ནུས་པའི་ཕྱིར། སྨྲ་བ་པོ་ཡི་
བྱེད་པའི་ཡུལ། །དོན་གང་བློ་ལ་རབ་གསལ་བ། །དེ་ལ་སྒྲ་ནི་ཚད་མ་ཉིད། །དོན་གྱི་དེ་
ཉིད་རྒྱུ་ཅན་མིན། །སྨྲ་བ་པོའི་བྱེད་པ་ནི་བརྗོད་པར་འདོད་པའོ། །དོན་གང་ཉན་པ་པོའི་བློ་ལ་
རབ་ཏུ་གསལ་བ་དེ་ལའོ། །དོན་གྱི་རྒྱུ་ཅན་མིན་པ་ནི་ཕྱི་རོལ་དོན་གྱི་འབྲས་བུ་མ་ཡིན་པའོ། །
གལ་ཏེ་མི་སླུ་བ་ཚད་མ་ཡིན་ན་སྔོ་འཛིན་མངོན་སུམ་གྱི་རྗེས་སུ་སྐྱེས་པའི་ངེས་ཤེས་ཚད་མར་འགྱུར་་་
ཏེ། དོན་སྔོན་པོ་ལ་མི་སླུ་བའི་ཕྱིར་རོ། །ཞེ་ན། གཟུང་བ་འཛིན་ཕྱིར་ཀུན་རྫོབ་ནི། །མི་
འདོད། །སྔོན་པོའོ་ཞེས་སྔ་ཕྱིའི་སྔོན་པོ་དག་གཅིག་ཏུ་བསྲེ་བ་ནི། བློ་རྟོག་པས་ཀུན་ཏུ་བརྟགས་པ་
ཡིན་པའི་ཕྱིར། ཀུན་རྫོབ་པའི་བློའམ་སྤྱིའི་བློ་སྟེ། དེ་ནི་ཚད་མར་མི་འདོད་དེ། གཟུང་ཟིན་གྱི་དོན་
ལ་དམིགས་ཤིང་འཛིན་པའི་ཕྱིར་རོ། །གང་ལྟོགས་ཟིན་ལ་འཇུག་པ་དེ་ནི་ཚད་མ་མ་་ཡིན་ཏེ། ཚང་
མང་དུ་དུ་བའི་རྟ གས་ ལས་མེ་སྒྲུབ་པ་ བཞིན། ཀུན་རྫོབ་པའི་བློ་དེ་ཡང་གཟུང་ཟིན་ལ་དམིགས་པ་ཡིན་
ནོ། །ཞེས་པ་ནི་འགལ་བའི་ཁྱབ་བྱ་དམིགས་པའོ། །རྟོགས་ཟིན་གྱི་དོན་ལ་འཇུག་པ་འདི་མངོན་སུམ་
ཚད་མ་མ་ཡིན་ཏེ། འདིའི་གཞལ་བྱ་འགགས་ཟིན་པ་ཉིད་ཀྱིས་དངོས་པོར་མེད་པའི་ཕྱིར་རོ། །སྔ་ཕྱི་
མ་ཕྱེ་བར་སྤྱི་ལ་འཇུག་པའི་རྗེས་སུ་དཔག་པའང་མ་ཡིན་ཏེ་གྲུབ་ཟིན་པ་ཉིད་ཀྱིས་ཤེས་འདོད་མེད་པའི་་་་་
ཕྱིར་རོ། དེས་ན་བློ་འདི་ནི་སྔ་ཕྱི་ག ཅིག་ཏུ་སྲེ་བ་ལོག་པའི་ཤེས་པ་ཡིན་ནོ། །ཚད་མ་དེའི་མཚན་གཞི་
གང་ཡིན་ཞེ་ན། ཁ་ཅིག་དབང་པོ་ཚད་མར་འདོད་པ་ལ་སོགས་པ་ནི་འགོག་པར་འགྱུར་རོ། །འདིར་
བློ་ནི་ཚད་མ་ཉིད། །བླང་དང་དོར་བྱའི་དངོས་པོ་ཡི། །འཇུག་ལ་དེ་གཙོ་ཡིན་ཕྱིར་དང༌། །
ཡུལ་རྣམ་ཅན་ནི་ཐ་དད་པས། །བློ་ཡི་རྟོགས་པ་ཐ་དད་ཕྱིར། །དེ་ཡོད་ན་འདི་ཡོད་ཕྱིར་
རོ། །ཚད་མ་ནི་བློ་ཁོ་ན་ཡིན་ཏེ། ཕན་པའི་དངོས་པོ་བླང་བ་ལ་འཇུག་པ་དང༌། མི་ཕན་པའི་དངོས་་
118



བློ
པོ་དོར་བ་ལ་འཇུག་པ་ལ་བློ་ཁོ་ན་གཙོ་བོ་ཡིན་པའི་ཕྱིར་དང་། བློ་མ་འཁྲུལ་བ་ལ་ཡུལ་གྱི་རྣམ་པ་སྔོ་སེར་
ཐ་དད་དུ་སྣང་བ་ལ་བརྟེན་ནས་བློའི་རྟོགས་པར་བྱ་བ་དོན་ཐ་དད་དུ་འཇོག་པའི་ཕྱིར་དང་རྣམ་པ་སྔོ་སེར་
དེ་ཡོད་ན་དོན་སྔོ་སེར་ཡོད་པར་འཇོག་པའི་ཕྱིར་རོ། །རྣམ་ངེས་ལས་ཀྱང་ཕན་པ་དང་མི་ཕན་པ་ཐོབ་
པ་དང་འདོར་བ་ནི་ངེས་པར་ཡང་དག་པའི་ཤེས་པ་སྔོན་དུ་འགྲོ་བ་ཅན་ཡིན་པས་ཞེས་སོ། །གལ་ཏེ་བློ་
ཚད་མ་ཡིན་ན། བློ་ནི་ རང་ལས་རང་གི་ངོ་བོ་རྟོགས་པ་ཡིན་ པའི་ཕྱིར་ཚད་མའི་བསྟན་བཅོས་དོན་མེད་
པར་འགྱུར་རོ་ཞེ་ན། བློ་རང་ལས་རང་གི་ངོ་བོ་རྟོགས། །ན་ཡང་། ཚད་མ་དང་ཚད་མ་མ་ཡིན་
པའི་མཚན་ཉིད་ནི་ཐ་སྙད་ལ་རྨོངས་པ་བཟློག་པར་བྱ་བའི་དོན་དུ་ཚད་མའི་བསྟན་བཅོས་མཛད་པ་ཡིན་་་་
ནོ། །
གཉིས་པ་ལོག་རྟོགས་སེལ་བའི་མཚན་ཉིད་ནི། མ་ཤེས་དོན་གྱི་གསལ་བྱེད་ཀྱང་། །རང་གི་
ངོ་བོ་རྟོགས་འོག་ཏུ། །སྤྱི་ཡི་རྣམ་པར་ཤེས་པ་ཐོབ། །རང་གི་མཚན་ཉིད་མི་ཤེས་པ། །ཤེས་
པ་གང་ཡིན་ཞེས་དགོངས་ཕྱིར། །རང་གི་མཚན་ཉིད་དཔྱད་ཕྱིར་རོ། །སྔར་ཚད་མའི་མཚན་
ཉིད་མི་སླུ་བ་བསྟན་ཟིན་ནའང་མི་སླུ་བ་ཙམ་ནི་ རྗེས་ཀྱི་ངེས་ཤེས་ལ་ཡང་ཡོད་པའི་ཕྱིར། ཚད་མར་ཐལ་
བ་སྤང་བའི་ཕྱིར། མ་ཤེས་དོན་གྱི་གསལ་བྱེད་ཅེས་བསྟན་ཏེ། རྗེས་ཀྱི་ངེས་ཤེས་ནི་སྔོན་པོ་རང་གི་ངོ་
བོ་རྟོགས་པའི་འོག་ཏུ། སྔ་ཕྱིའི་སྔོན་པོ་མ་ཕྱེ་བར་སྤྱིའི་ཚུལ་དུ་རྟོགས་པ་ཡིན་པས་སྔ་ཕྱི་མ་ཕྱེ་བའི་སྔོན་པོ་
ཙམ་ཞིག་སྔར་ཡང་རྟོགས་ལ་ཕྱིས་ཀྱང་སྔོན་པོ་ཙམ་ཞིག་རྟོགས་པས། རྟོགས་ཟིན་གྱི་དོན་ལ་འཇུག་པ་
ཡིན་གྱི་དོན་རང་གི་མཚན་ཉིད་ལ་ནི་རྟོ གས་ཟིན་ལ་འཇུག་པའི་ཤེས་པ་སྲིད་པ་མ་ཡིན་ནོ། །མ་ཤེས་པ་
གསལ་ བར་བྱེད་པ་ཚད་མ་ཡིན་ན་ཟླ་གཉིས་ལ་སོགས་པ་ཡང་ཚད་མར་ཐལ་བ་སྤང་བའི་ཕྱིར། དོན་ཞེས་
སྨོས་ཏེ་དེ་དག་ལ་ནི་དོན་མེད་པའི་ཕྱིར་རོ། །དེའི་ཕྱིར། རང་གི་མཚན་ཉིད་དཔྱད་པའི་ཕྱིར་དོན་ཞེས་
སྨོས་པ་ཡིན་ནོ། །
དེ་ལྡན་བཅོམ་ལྡན་ཚད་མ་ཉིད། །ཅེས་ཏེ། བཅོམ་ལྡན་ནི་བྷ་ག་བཱན་ཏེ། བྷ་ག་ཨང་ས་ནི་
སྐལ་བ་སྟེ། དཔལ་དང་གྲགས་དང་ཡེ་ཤེས་དང་། །དབང་ཕྱུག་དང་ནི་གཟུགས་བཟང་དང་། །
བརྩོན་འགྲུབ་ཕུན་སུམ་ཚོགས་ལྡན་པ། །དྲུག་པོ་དེ་ལ་སྐལ་ཞེས་བརྗོད། ་ །ཅེས་པ་ལྟར་སྐལ་བ་དྲུག་
དང་ལྡན་པའམ། ཡང་ན་བྷ་བྷ་ཉ་ཛ་ན་ཞེས་པ་བཅོམ་པ་སྟེ། ཕུང་པོ་དང༌། འཆི་བདག་དང་། ལྷའི་
བུ་དང་། ཉོན་མོངས་པའི་ བདུད་བཞི་བཅོམ་པ་ དང་ལྡན་པས་ན་བཅོམ་ལྡན་ནོ། །ཚད་མའི་མཚན་
ཉིད་མ་ཤེས་པའི་དོན་གསལ་བར་བྱེད་པ་དེ་དང་ལྡན་པའི་ཕྱིར་བཅོམ་ལྡན་འདས་ལ་ཚད་མ་ཉིད་ཀྱིས་་་༌༌
119



-
1
བསྟོད་པ་ཡིན་ཏེ། ཚད་མ་དང་འདྲ་བས་ནི་ཚད་མ་ཞེས་སོ། ། ་
གཉིས་པ་གྱུར་པ་བཤད་པ་ལ་གསུམ་སྟེ། ་རྒྱུ་ཕུན་ཚོགས་ལས་གྲུབ་པ་ ཚད་མར་བསྟན་པ་དང༌།
རང་བྱུང་ཚད་མར་མི་འཐད་པ་དང༌། ཚད་མའི་སྐྱེས་བུ་ལ་བརྩད་པ་སྤང་བའོ། །་་
དང་པོ་ནི། མ་སྐྱེས་པ་ནི་བཟློག་དོན་དུ། །གྱུར་པ་ཉིད་གསུངས་དེ་ཡི་ཕྱིར། །སྒྲུབ་
བྱེད་ལ་ལྟོས་ཚད་ཡིན་རིགས། །རྒྱུ་རྐྱེན་ ལས་མ་སྐྱེས་པའི་ རང་བྱུང་ཚད་མ་ ཡིན་པ་བཟློག་པའི་དོན་
དུ་གྱུར་པ་ཞེས་གསུངས་པ་ཡིན་ལ། རང་བྱུང་ཚད་མར་མི་འཐད་པ་དེའི་ཕྱིར། སྒྲུབ་བྱེད་ཀྱི་རྒྱུ་ཕུན་་
ཚོགས་ལ་ལྟོས་ནས་ཚད་མ་ཉིད་དུ་གྱུར་པ་ནི། རིགས་པ་ཡིན་ཏེ། བཟོ་ལེགས་པར་བསླབས་པ་དག་བཟོ་
ལ་ཚད་མ་ཡིན་པ་བཞིན་ནོ། །རྒྱུན་ལས། ཡང་དག་མིན་པ་བཟློག་དོན་དུ། །ཡང་དག་ཉིད་གསུངས།
ཞེས་ཐ་སྙད་པའི་ཚད་མ་ལས་ཁྱད་པར་དུ་བྱ་བའི་ཕྱིར། ཚད་མ་ཡང་དག་ཅེས་པར་བཤད་དོ། །
གཉིས་པ་ལ་གསུམ་སྟེ། ཚད་མ་རྟག་པའི་བསྒྲུབ་བྱ་མི་འཐད་པ་དང༌། མི་རྟག་པའི་སྒྲུབ་བྱེད་མི་
འཐད་པ་དང༌། རྟག་པ་བྱེད་པ་པོར་མི་འཐད་པའོ། །
དང་པོ་ནི། ཚད་མ་རྟག་པ་ཉིད་ཡོད་མིན། །དངོས་ཡོད་རྟོགས་པ་ཚད་ཕྱིར་དང༌། །
ཤེས་བྱ་མི་རྟག་པ་ཉིད་ཀྱིས། །དེ་ནི་མི་བརྟན་ཉིད་ཕྱིར་རོ། །རིམ་བཞིན་སྐྱེ་བ་ཅན་དག་
ནི། །རྟག་ལས་སྐྱེ་བ་མི་འཐད་ཕྱིར། །ལྟོས་པ་མི་རུང་བ་ཡི་ཕྱིར། །རྣམ་འགས་ཕན་
གདགས་བྱ་མིན་ཕྱིར། །དབང་ཕྱུག་ལ་སོགས་པ་དག་གིས་མ་བྱས་པ་རང་བྱུང་ཚད་མར་འདོད་ན་ནི་་
རྟོག་པ་ཚད་མར་འགྱུར་རོ། །སྒྲ་འཛིན་ཚད་མ་ཆོས་ཅན་རྟག་པ་ནི་ཡོད་པ་མ་ཡིན་ཏེ། གཞལ་བྱ་དངོས་
པོར་ཡོད་པ་ལ་ཡོད་པར་རྟོགས་པ་ཚད་མར་འཛིན་པའི་ཕྱིར་རོ། །གང་དངོས་པོ་ཡོད་པ་རྟོགས་པ་དེ་ནི་
རྟག་པར་ཡོད་པ་མ་ཡིན་ཏེ། བུམ་འཛིན་གྱི་ཤེས་པ་བཞིན། སྒྲ་འཛིན་ཡང་དངོས་པོར་ཡོད་པ་རྟོ གས་
པའོ། །ཞེས་པ་ནི་འགལ་བའི་ཁྱ བ་བྱ་དམིགས་པའོ། །དངོས་པོ་ཡོད་པ་རྟོགས་པ་ལ་མི་རྟག་པས་མ་
ཁྱབ་བོ་ཞེ་ན། གང་ཤེས་བྱ་མི་རྟག་པ་རྟོ གས་པ་དེ་ནི་མི་བརྟན་པ་ཡིན་ཏེ། ་བུམ་འཛིན་གྱི་ཤེས་པ་
བཞིན།་སྒྲ་འཛིན་ཡང་ཤེས་བྱ་མི་རྟག་པ་རྟོགས་པའོ་ཞེས་པ་རང་བཞིན་ནོ། །ཞེས་བྱ་མི་རྟག་པ་ཉིད་
དུ་མ་གྲུབ་བོ་ཞེ་ན། གོ་རིམ་རིམ་པ་བཞིན་དུ་སྐྱེ་བ་ཅན་གྱི་ཚད་མ་དག་ནི་ཡུལ་རྟག་པ་ལས་སྐྱེ་བ་མི་འཐད་
པའི་ཕྱིར་རོ། །གལ་ཏེ་རྟག་པ་ལས་སྐྱེ་ན་མ་འོངས་པའི་ཚད་མ་ཡང་གཞལ་བྱ་དེ་ལས་ད་ལྟ་ཉིད་དུ་སྐྱེ་
བར་འགྱུར་ཏེ། མ་འོངས་པའི་ ཚད་མ་བསྐྱེད་པར་བྱེད་པའི་གཞལ་བྱ་ལས་ཐ་དད་མེད་པའི་ཕྱིར་རོ། །
གལ་ཏེ་ཐ་དད་ནས་སྔར་མི་བསྐྱེད་པ་ཕྱིས་བསྐྱེད་པར་འགྱུར་ བའི་ཕྱིར་རྟག་པ་ཉིད་ཉམས་སོ། །གཞལ་
120
།
*
T



བྱ་རྟོག་ནའང་། ཚད་མ་ ཐམས་ཅད་ཅིག་ཅར་བསྐྱེད་པར་མི་འགྱུར་ཏེ། མ་འོངས་པའི་ཚད་མ་བསྐྱེད་
པར་བྱེད་པའི་རྐྱེན་ད་ལྟར་མེད་པས་སོ། །ཞེ་ན། མ་ཡིན་ཏེ་རྟག་པ་རྐྱེན་ལ་ལྟོས་པ་མི་རུང་བའི་ཕྱིར་
རོ། །དེ་ཡང་རྟག་པ་ལ་རྐྱེན་གྱི་རྣམ་པ་འགས་ ཀྱང་སྔར་མེད་པའི་ཁྱད་པར་བསྐྱེད་དུ་མེད་པ་ཉིད་ཀྱིས་
ཕན་གདགས་པར་བྱ་བ་མ་ཡིན་པའི་ཕྱིར་རོ། །སྔར་མེད་པའི་ཁྱད་པར་བསྐྱེད་ན་ནི་མི་རྟག་པར་འགྱུར་
རོ། །
གཉིས་པ་ལ་གསུམ་ལས། དང་པོ་སྒྲུབ་བྱེད་འཁྲུལ་བར་བསྟན་པ་ནི། མི་རྟག་ན་ཡང་ཚད་
མེད་ཉིད། །རྒྱུན་ལས། རྣམ་འས་ཕན་གདགས་བྱ་མིན་ཕྱིར། །ཞེས་པ་དེའི་སྒྲུབ་བྱེད་དུ་སྦྱོར་ཏེ།
དེ་ཡང་དབང་ཕྱུག་མི་རྟག་ན་ཡང་། ཚད་མ་ཉིད་ཡོད་པ་མ་ཡིན་ཏེ། རྣམ་པ་འགས་ཀྱང་ཕན་འདོགས་
པའམ། གནོད་པར་བྱེད་པ་མ་ཡིན་ཏེ། ཕན་པའམ་གནོད་པར་བྱེད་པ་དེ་ནི་འདོད་ཆགས་ལ་སོགས་
པའི་གཉེན་པོ་རྟོ གས་པས་བྱམས་པ་དང་སྙིང་རྗེས་ལམ་སྟོན་པ་སྲིད་པའི་ཕྱིར་འཇིག་རྟེན་གྱི་ཚད་མར་་་་་
འགྱུར་གྱི་རང་གི་ངོ་བོ་ཡོད་པ་ཙམ་གྱིས་ཚད་མ་མ་ཡིན་ནོ། །དབང་ཕྱུག་གིས་ནི་འདོད་ཆགས་ལ་སོགས་
པའི་གཉེན་པོ་རྟོ གས་པར་མི་ནུས་ཏེ། སྡུག་གོམས་མེད་པར་མཁས་པར་མི་འགྱུར་བས་ཚད་མ་མ་ཡིན་ནོ་
ཞེས་སྤྲོས་ནས་འཆད་དོ། །འདིར། དབང་ཕྱུག་མི་རྟག་པ་ཡིན་ནའང་། དབང་ཕྱུག་དེ་ཡོད་པ་ལ་
སྒྲུབ་པར་བྱེད་པའི་ ཚད་མ་མེད་དོ། །ཞེས་བརྩད་པའོ། །དེ་ལ་ཚད་མ་མེད་པར་མ་གྲུབ་སྟེ། འཇིག་
རྟེན་གྱི་གནས་ལུས་ལོངས་སྤྱོད་འདི་དག་ནི། ད བང་ཕྱུག་གིས་བློ་སྔོན་དུ་བཏང་བ་ཡིན་ཏེ། སྡོད་ཅིང་
འཇུག་པའི་ཕྱིར། རྟ་རེ་ཤིང་ལ་སྡོད་ཅིང་འཇུག་པ་བཞིན། དབྱིབས་ཀྱི་ཁྱད་པར་དང་ལྡན་པའི་
ཕྱིར། ཁང་བཟངས་བཞིན། དོན་བྱེད་པའི་ཕྱིར་བུམ་པ་བཞིན་ཞེས་པ་དང་དེ་བཞིན་དུ། གྲངས་
དང་ཚད་དང་ལྡན་པ་ལ་སོགས་པ་དག་ཀྱང་སྒྲུབ་པར་བྱེད་པའི་ཚད་མའོ་ཞེ་ན། འདོད་པ་གྲུབ་
པའམ་དཔེ་མ་གྲུབ། །ཡང་ན་ཐེ་ཚོམ་ཟ་བ་ཡིན། །གནས་ལུས་འདི་དག་ལ་བློ་སྔོན་དུ་བཏང་བ་
ཙམ་ཞིག་གྲུབ་ན་ནི། འདོད་པ་གྲུབ་ཟིན་པ་སྟེ། འཇིག་རྟེན་སྣ་ཚོགས་ལས་ལས་སྐྱེས། །ལས་དེ་ཚུམས་
སེམས་པ་དང་དེས་བྱས། །ཞེས་འདོད་པས་སོ།་།ད བང་ཕྱུག་གི་བློ་སྔོན་དུ་བཏང་ བར་བསྒྲུབ་ན་ནི་
དཔེ་མ་གྲུབ་སྟེ་ ཁང་བཟང་ལ་སོགས་པའང་དབང་ཕྱུག་གིས་བློ་སྔོན་དུ་བཏང་བར་མ་གྲུབ་པས་སོ། །ཡང་
ན་རྟགས་འདི་དག་ཕྱོགས་ཆོས་གྲུབ་ནས་མི་མཐུན་ཕྱོགས་དབང་ཕྱུག་གིས་བློ་སྔོན་དུ་མ་བཏང་བ་དབང་་་་་
ཕྱུག་རང་ཉིད་ལ་འཇུག་ཅིང་། མཐུན་ཕྱོགས་ལ་ཡོད་མེད་ལ་ཐེ་ཚོམ་ཟ་བའི་ཕྱིར་འགལ་བའི་ལྷག་ལྡན་
ཡིན་ནོ། །
121



E-
བྱིན་རླབས་ཡོད་མེད་རྗེས་འཇུག་ཅན། །དབྱིབས་སོགས་ཅི་འདྲ་རབ་གྲུབ་པ། །དེ་
ལས་རྗེས་སུ་དཔོག་གང་ཡིན། །དེ་ནི་རིགས་པ་ཉིད་ཡིན་ནོ། །དབྱིབས་དང་ལྡན་པ་ལ་སོགས་
པ་དེ་དག་ལས་རྒྱུ་ཡིས་བྱིན་གྱིས་རློབ་པ་པོ་ཡོད་པར་དཔོག་ན་ནི་རིགས་པ་ཡིན་ཏེ། ཕྱོགས་ཆོས་གྲུབ་ཅིང་
བྱིན་གྱིས་རློབ་པར་བྱེད་པའི་རྒྱུ་ཡོད་མེད་ཀྱི་རྗེས་སུ་དབྱི བས་སོགས་ རྗེས་སུ་འགྲོ་ལྡོག་ངེས་པའི་ཕྱིར་རོ། །
ཐ་དད་དངོས་ལ་རབ་གྲུབ་པ། །སྒྲ་མཚུངས་པས་ཐ་དད་མེད་ཕྱིར། །རྗེས་དཔོག་རིགས་
པ་མ་ཡིན་ཏེ། །སྐྱ་བོའི་རྫས་ལས་མེ་བཞིན་ནོ། །དབང་ཕྱུག་གིས་བྱས་པ་དང༌། མ་བྱས་པ་ཐ་
དད་པའི་དངོས་པོ་གཉིས་ཀ་ལའང་དབྱིབས་ཀྱི་སྒྲ་ཙམ་མཚུངས་པར་གྲུབ་པས་དབང་ཕྱུག་གིས་བྱས་པར་་་་
དཔོག་ན་ནི་རིགས་པ་མ་ཡིན་ཏེ། ཕྱོགས་ཆོས་གྲུབ་ཅིང་མཐུན་ཕྱོགས་དང་མི་མཐུན་ཕྱོགས་ གཉིས་ཀ་ལ་
འཇུག་པ་ཉིད་ཀྱིས་དངོས་ཀྱི་མ་ངེས་པ་ཡིན་ཏེ། སྐྱ་བོའི་རྫས་ལས་མེ་དཔོག་པར་བྱེད་པ་བཞིན་ནོ། །
གལ་ཏེ་རྟགས་དེ་མི་རིགས་པ། དེ་ལྟ་མིན་ན་རྫ་མཁན་གྱིས། །བུམ་པ་ལ་སོགས་འཇིམ་པ་
ཡི། །རྣམ་འགྱུར་འགའ་ཞིག་བྱེད་པའི་ཕྱིར། །གྲོག་མཁར་ཡང་དེས་བྱས་གྲུབ་འགྱུར། །
སྒྲ་མཚུངས་པ་ཙམ་གྱིས་གྲུབ་ན། བུམ་པ་རྫ་མཁན་གྱིས་བྱས་པ་ཡིན་ཏེ། འཇིམ་པའི་རྣམ་འགྱུར་ལས་
གྲུབ་པའི་ཕྱིར་རོ། །ཞེས་པའང་ཡང་དག་ཏུ་འགྱུར་ལ། དེ་ལྟ་ན་གྲོག་མཁར་ཡང་འཇིམ་པའི་རྣམ་
འགྱུར་ཡིན་པའི་ཕྱིར་རྫ་མཁན་གྱིས་བྱས་པར་འགྱུར་རོ། །དབང་ཕྱུག་པ་དག་ན་རེ། དབྱིབས་ཙམ་
རྟ གས་སུ་བཀོད་ནས་དབང་ཕྱུག་གིས་བྱས་པར་བསྒྲུབ་ན་མ་ངེས། དབང་ཕྱུག་གིས་བྱས་པའི་དབྱི བས་
འགོད་ན་མ་གྲུབ་བོ། །ཞེས་པ་འདི་བྱས་པས་མི་རྟག་པར་བསྒྲུབ་པ་ན། སྒྲའི་བྱས་པ་ཡིན་ན་དཔེ་བུམ་
པ་ལ་རྗེས སུ་མི་འགྲོ་ལ། སྒྲ་མ་ཡིན་གྱི་བྱས་པ་སྒྲ་ལ་མ་གྲུབ་ཅེས་བརྗོད་ནས་འགོག་པ་དང་། མཚུངས་
པས་འདི་འབྲས་བུ་དང་མཚུངས་པའི་ལྟག་ཆོད་དུ་འགྱུར་རོ་ཞེ་ན། བསྒྲུབ་བྱའི་རྗེས་འགྲོ་ཕྱིར་འབྲས་
བུའི། །སྤྱིས་ཀྱང་སྒྲུབ་པར་བྱེད་པ་ལ། །འབྲེལ་བ་ཅན་ཉིད་ཐ་དད་ཕྱིར། །ཐ་དད་སྐྱོན་
བརྗོད་འབྲས་མཚུངས་འདོད། །འབྲས་བུ་དང་མཚུངས་པ་ཞེས་བྱ་བ་ནི། རིགས་པ་ཅན་གྱིས་སྒྲ་
མི་རྟག་སྟེ་རྩོལ་བ་ལས་བྱུང་བའི་ཕྱིར་ཞེས་བཀོད་པ་ལ། ་ རྩོལ་བ་ལས་བྱུང་བ་དེ་རྩོལ་བ་ལས་སྔར་མེད་
གསར་དུ་སྐྱེ་བ་ཡིན་ན་ནི་མ་གྲུབ་ལ། རྩོལ་བ་ལས་ཡོད་པ་གསལ་བར་བྱེད་པ་ཡིན་ན་མ་ངེས་སོ། །
ཞེས་བརྗོད་པ་འདི་རྐང་མིག་པས་ལྟག་ཆོད་དུ་བྱས་ཏེ་སྒྲ་བྱས་པས་མི་རྟག་པར་བསྒྲུབ་པའི་ཚེའང་། སྒྲའི་
བྱས་པ་དང་སྒྲ་མ་ཡིན་གྱི་བྱས་པར་བརྟགས་ནས་འགོག་པ་དེ་ཡང་རྩོལ་བྱུང་འབྲས་བུའི་གཏན་ཚིགས་ལ་་་
གཉིས་སུ་རྟོག་པ་དང་མཚུངས་པས་འབྲས་མཚུངས་ཞེས་བརྗོད་དེ། མདོ་ལས། འབྲས་ཉིད་གཞན་གྱི་
122



•
བསབ
ཆ་ལས་ནི། །བསྒྲུབ་བྱ་བསྒྲུབ་པར་སྟོན་པ་གང་། །དེ་ནི་འབྲས་མཚུངས་སྨྲ་བ་པོའི། །བསམ་པ་
ལས་དེ་རྣམ་གསུམ་མོ། །ཞེས་གསུངས་ཏེ། སྒྲའི་འབྲས་བུ་བྱས་པ་བུམ་པ་ལ་མེད་དོ་ཞེས་པ་ནི་ཕྱོགས་
ཆོས་གྲུབ་ནས་མཐུན་ཕྱོགས་ལ་མེད་པས་འགལ་བ་ལྟར་སྣང་ངོ༌། །བུམ་པའི་འབྲས་བུ་བྱས་པ་སྒྲ་ལ་མ་
གྲུབ་བོ་ཞེས་པ་ནི་མ་གྲུབ་པ་ལྟར་སྣང་ངོ༌། །སྒྲའི་འབྲས་བུ་བྱས་པ་མཐུན་ཕྱོགས་ལ་མ་མཐོང་བར་མ་
ཟད་མི་མཐུན་ཕྱོགས་རྟག་པ་ལ་ཡང་མ་མཐོང་བས་མ་ངེས་པ་ལྟར་སྣང་སྟེ། སྨྲ་བ་པོའི་བསམ་པས་གསུམ་
དུ་འགྱུར་རོ། །ཞེས་པ་ནི་འབྲས་བུའི་སྤྱི་ནི་བྱས་ཙམ་གྱི་སྤྱིའོ། །དེ་ནི་བསྒྲུབ་བྱ་མི་རྟག་པའི་རྗེས་སུ་
འགྲོ་བའི་ཕྱིར། བྱས་ཙམ་གྱི་སྤྱིས་ཀྱང་སྒྲ་མི་རྟག་པར་བསྒྲུབ་པར་ནུས་པ་ལ་འབྲེལ་བ་ཅན་སྒྲ་དང་སྒྲ་མ་
ཡིན་ཐ་དད་པའི་ཕྱིར། དེ་དག་ཐ་དད་དུ་ཕྱེ་ནས་སྐྱོན་བརྗོད་པ་ནི་འབྲས་མཚུངས་ཀྱི་ལྟག་ཆོད་དུ་འདོད་
པ་ཡིན་གྱི། འདིར་དབང་ཕྱུག་གིས་བྱས་པ་དང་། མ་བྱས་པའི་དབྱི བས་ལས་གཞན། དབྱིབས་ཙམ་
གྱིས་ཀྱང་འདོད་པའི་བསྒྲུབ་བྱ་སྒྲུབ་མི་ནུས་པའི་ཕྱིར་སྒྲུབ་བྱེད་ཀྱི་རྟགས་སུ་མི་རུང་བར་བསྟན་པ་ཡིན་ནོ།།
དེས་ན། རིགས་ཀྱི་ཁྱད་པར་ལ་གྲུབ་ལ། །སྒྲ་ཡི་སྤྱི་ནི་མཐོང་བ་ལས། །སྒྲུབ་བྱེད་མི་
རིགས་ངག་ལ་སོགས། །གོ་ཉིད་ཕྱིར་ན་རྭ་ཅན་བཞིན། །དབྱིབས་ཞེས་བྱ་བ་ནི་རིགས་ཀྱི་ཁྱད་
པར་དབང་ཕྱུག་གིས་བྱས་པ་དང་མ་བྱས་པ་ཐ་དད་པ་གཉིས་ཀ་དག་ལའང་གྲུབ་པ་ཡིན་ལ། དེ་གཉིས་
ཀ་ལ་སྒྲའི་སྤྱི་དབྱིབས་ཞེས་བྱ་བ་ནི་མཐོང་བའི་ཕྱིར་དབྱིབས་ཀྱི་སྒྲ་དེས་དབང་ཕྱུག་གིས་བྱས་པར་སྒྲུབ་་་་་
པར་བྱེད་པ་ནི་མི་རིགས་ཏེ། ངག་དང་ཕྱོགས་དང་བ་ལང་ལ་སོགས་པ་དགུ་ལ་གོའི་སྒྲའི་སྤྱི་ནི་མཐོང་བ་
ལས་ངག་རྭ་ཅན་ཡིན་ཏེ། གོ་ཡིན་པའི་ཕྱིར་དཀར་ཟལ་བཞིན་ནོ་ཞེས་པ་དང་མཚུངས་པ་ཡིན་ནོ། །
གཞན་ཡང་། བརྗོད་པར་འདོད་པའི་གཞན་དབང་ཕྱིར། །སྒྲ་རྣམས་གང་ལའང་མེད་མ་
ཡིན། །དེ་ཡོད་པས་ནི་དོན་གྲུབ་ན། །ཐམས་ཅད་ཀྱིས་ནི་ཐམས་ཅད་འགྲུབ། །སྒྲ་ཡོད་
པས་དོན་གྲུབ་ན། སྒྲ་ནི་སྐྱེས་བུའི་བརྗོད་པར་འདོད་པའི་གཞན་ད བང་ཙམ་ལས་འབྱུང་ཞིང་། བརྗོད་
འདོད་དེ་ནི་དོན་ཡོད་པ་དང་མེད་པ་གང་ལའང་དགག་རྒྱུ་མེད་པའི་ཕྱིར། མགར་གྱི་སོ་མལ་དུ་གྲང་བའི་
རེག་པ་ཡོད་དོ་ཞེས་པའི་སྒྲ་སྲིད་པས་དེ་ལ་སོགས་པ་སྒྲ་ཐམས་ཅད་ཀྱིས་གྲང་བའི་རེག་པ་ལ་སོགས་པ་་་་་་
ཐམས་ཅད་འགྲུབ་པར་འགྱུར་རོ། །
གཉིས་པ་དེས་རིགས་ཅན་གཞན་ཡང་ཁེགས་པར་བསྟན་པ་ནི། སྒྲ་གྲུབ་པས་དོན་མི་འགྲུབ་བོ་ཞེས་
བྱ་བ། འདིས་ནི་སེར་སྐྱ་ལ་སོགས་ཀྱི། །མི་རྟག་སོགས་ཕྱིར་ཡང་སེམས་མེད། །སོགས་
དང་ཤུན་པ་བཤུས་ན་ནི། །འཆི་ཕྱིར་སེམས་ལྡན་དཔྱད་པ་ཡིན། ཏེ་སེར་སྐྱ་པ་དག་གིས་བློ་
སྒྲ
123



མ
བདེ་སེམས་པ་མེད་པར་བསྒྲུབ་པ་ལ་སྐྱེ་བ་ཅན་དང་མི་རྟག་པ་བཀོད་པ་དང་འཛེམ་མེད་པས། ཤིང་སེམས་
པ་ཅན་དུ་བསྒྲུབ་པ་ལ་ཤུན་པ་བཤུས་ན་འཆི་བའི་ཕྱིར་ཞེས་པ་ལ་སོགས་པ་ཡང་རྟོགས་མ་ ཡིན་པར་དཔྱད་
པ་ཡིན་ཏེ། དེ་དག་ཀྱང་སྒྲ་ཙམ་རྒོལ་ཕྱིར་རྒོལ་གཉིས་ཀ་ལ་གྲུབ་ ཀྱང་དོན་མ་གྲུབ་པའི་ཕྱིར་རོ། །དེ་
ཡང་སྐྱེ་བ་ཅན་དང་མི་རྟག་པ་སྔར་མེད་གསར་དུ་སྐྱེ་བ་དང་ཡོད་པ་གཏན་ནས་འགག་པ་ནི་རྒོལ་བ་གྲངས་
ཅན་ལ་མ་གྲུབ་ལ། ཡོད་པ་གསལ་བ་དང་ཉེ་བར་ཞ་བ་ནི་ཕྱིར་རྒོལ་སངས་རྒྱས་པ་ལ་མ་གྲུབ་པས་སོ། །
ཤིང་ཤུན་པ་བཤུས་པ་ལ་ཡང་ཤི་བའི་སྒྲ་ཙམ་རྒོལ་ཕྱིར་རྒོལ་གཉིས་ཀ་ལ་གྲུབ་ནའང་། སངས་རྒྱས་པས་
ཤི་བ་མཚན་ཉིད་པ་རྣམ་ཤེས་འགགས་པ་ལ་འདོད་ལ། དེ་ནི་ཤིང་ལ་མ་གྲུབ་པས་རྟགས་སུ་མི་རུང་སྟེ།
རྒྱན་ལས། རྣམ་ཤེས་ལ་སོགས་འགགས་པ་ལ། །འཆི་བར་སངས་རྒྱས་པས་རྟོག་པས། །གང་ལ་ཤིང་
ལ་རྣམ་ཤེས་སོགས། །མ་གྲུབ་དེ་ལ་འཆི་དེ་བཞིན། །ཞེས་སོ། ། ་
གསུམ་པ་སྒྲ་ཙམ་སྒྲུབ་བྱེད་མིན་པར་བསྟན་པ་ནི། དངོས་པོའི་ངོ་བོ་མ་གྲུབ་ན། ། ཚུལ་འདི་
གྲུབ་ན་མ་གྲུབ་ཀྱང་། །ཁྱད་པར་གནོད་བྱེད་མ་ཡིན་ཏེ། །སྒྲ་ཡི་ནམ་མཁའ་ལ་བརྟེན་
བཞིན། །ཆོས་ཅན་ནམ་རྟགས་ཀྱི་དངོས་པོའི་ངོ་བོ་མ་གྲུབ་ན་ཁྱད་པར་གྲུབ་པར་ གྱུར་ ཀྱང་། སྒྲ་ཙམ་
གྲུབ་ཀྱང་དོན་མ་གྲུབ་ན་རྟགས་སུ་མི་རུང་བའི་ཚུལ་འདི་ཉིད་ཡིན་ཏེ། ཆོས་ཅན་ནམ། རྟ གས་ཀྱི་ངོ་བོ་
གྲུབ་ན་ཁྱད་པར་མ་གྲུབ་ཀྱང་སྐྱོན་མ་ཡིན་ཏེ། ཆོས་ཅན་གྱི་ངོ་བོ་སྒྲ་ཙམ་གྲུབ་ན་ཁྱད་པར་ནམ་མཁའི་
ཡོན་ཏན་མ་གྲུབ་ཀྱང་སྐྱོན་མ་ཡིན་པ་བཞིན་ནོ། །སྒྲ་མ་གྲུབ་ཀྱང་དངོས་པོ་ནི། །གྲུབ་ན་གྲུབ་
པར་འགྱུར་ཏེ་དཔེར། །ཁུག་པ་པ་ལ་སངས་རྒྱས་པས། །ལུས་སོགས་སྒྲུབ་བྱེད་བཤད་པ་
བཞིན། །ཆོས་ཅན་ནམ་རྟགས་སུ་དགོད་བྱའི་སྒྲ་མ་གྲུབ་པར་གྱུར་ནའང་། དོན་དངོས་པོ་གྲུབ་ན་གྲུབ་
པར་འགྱུར་བ་ཡིན་ཏེ། ་ དཔེར་ན་བྱེ་བྲག་པ་ལ་སངས་རྒྱས་པས་རྡུལ་ཕྲན་མི་རྟག་སྟེ་ལུས་ཅན་ཡིན་པའི་
ཕྱིར་ཞེས་བཀོད་པ་ན་བྱེ་བྲག་པས་རྡུལ་ཕྲན་ལུས་ཅན་དུ་མི་འདོད་པས་སྒྲ་མ་གྲུབ་ནའང་རེག་བྱ་དང་ལྡན་་
པར་འདོད་པས་ལུས་ཅན་གྱི་དོན་གྲུབ་པས་སྐྱོན་མེད་ཡིན་ནོ། །དེ་ཉིད་འཁྲུལ་ལ་སོགས་ཡིན་ན། །
སྒྲ་ནི་འཁྲུལ་བ་མེད་ན་ཡང་། །སྒྲུབ་བྱེད་སྐྱོན་ལྡན་ཤེས་བྱ་སྟེ། །།དངོས་ལས་དངོས་ནི་
འགྲུབ་ཕྱིར་རོ། །དོན་དེ་ཉིད་འཁྲུལ་བ་དང་འགལ་བ་ལ་སོགས་པ་ཡིན་ན། སྒྲ་འཁྲུལ་བ་ལ་སོགས་
པ་མེད་ཀྱང་། སྒྲུབ་བྱེད་སྐྱོན་ལྡན་དུ་ཤེས་པར་བྱ་སྟེ་དོན་དངོས་པོ་ལས་དངོས་པོ་བསྒྲུབ་པ་ཡིན་གྱི་སྒྲ་
ལས་དངོས་པོ་སྒྲུབ་པ་མིན་པའི་ཕྱིར་གྲོག་མཁར་དུ་མེ་སྒྲུབ་པ་ལ་དུ་བ་གཏན་ཚིགས་སུ་བཀོད་པ་བཞིན་་་་་
ནོ། །མཛོད་ལས། འགྲོ་བའི་ཕྱིར་དང་ཞེས་པ་རྟ གས་སྐྱོན་ཅན་གྱི་དཔེར་སྦྱོར་བ་ནི་གཞུང་གི་དགོངས་་
124
EEE，4འ



་
༨
པ་མ་ཡིན་ནོ། །རྒྱུན་ལས་ཚིགས་སུ་བཅད་པ་འདི་མི་སྣང་ངོ་། །འདིར་གཞུང་གི་དོན་ནི་སྒྲ་ལས་དོན་མི་
འགྲུབ་ན། དཀར་ཟལ་རྭ་ཅན་ཡིན་ཏེ་འགྲོ་བའི་ཕྱིར་ཞེས་པ་དང་། ཐོལ་ཀ་གླང་པོ་ཆེ་ཡིན་ཏེ་ལག་ལྡན་
ཡིན་པའི་ཕྱིར་ཞེས་པ་ཡང་དོག་མིན་པར་འགྱུར་ཏེ། ། འགྲོ་བ་དང་ལག་ལྡན་ གྱི་དོན་རྟགས་སུ་བཀོད་པ་
ཡིན་ན་ནི། རྟ་ལ་སོགས་པ་ལ་ཡང་ཧ་ཅང་ཐལ་བར་འགྱུར་ལ་སྒྲ་རྟགས་སུ་མི་རུང་བའི་ཕྱིར་རོ། །ཞེ་
ན། འགྲོ་བའི་ཕྱིར་དང་ལག་ལྡན་ཕྱིར། །རྭ་ཅན་གླང་པོ་ཞེས་སྒྲུབ་བྱེད། །འདི་ཡི་སྒྲ་ཡི་
བརྗོད་བྱ་ནི། །གྲགས་པ་ཡིན་གྱི་བརྗོད་འདོད་མིན། ། །འདིར་འགྲོ་བ་དང་ལག་ལྡན་ནི་དོན་བ་
ལང་དང་གླང་པོ་ཆེ་ཁོ་ན་ལ་གྲགས་ཀྱིས་གཞན་ལ་མ་གྲགས་པས། དེ་ལྟར་རྟགས་སུ་སྦྱར་བ་ཡིན་ཏེ་ཁུང་
ནང་གི་སྲོག་ཆགས་འདི་ལ་རྭ་མེད་པ་ཡིན་ཏེ་རི་བོང་ཡིན་པའི་ཕྱིར་ཞེས་པ་ལྟ་བུའོ། ་ །དེས་ན་འདི་ནི་
བརྗོད་འདོད་ཀྱིས་སྒྲ་ཐམས་ཅད་ལ་རུང་བའི་ལག་ལྡན་ལ་སོགས་པའི་སྒྲ་ཙམ་རྟ གས་སུ་སྦྱར་བ་ནི་མ་ཡིན་་་
གྱི་དོན་ཉིད་ལ་དེ་ལྟར་གྲགས་པ་རྟགས་སུ་སྒྱུར་བ་ཡིན་ནོ། །
གསུམ་པ་རྟག་པོ་བྱེད་པ་པོར་མི་འཐད་པ་ལ་གསུམ་ལས། དང་པོ་རྟག་པ་ལ་འབྲས་བུ་བྱེད་མི་བྱེད་
ཀྱི་ཁྱད་པར་མེད་པས་རྒྱུར་མི་རུང་བ་ནི། ཇི་ལྟར་དངོས་དེ་རྒྱུ་ཡིན་པ། །དེ་ལྟར་དེ་ཉིད་གང་གི་
ཚེ། །རྒྱུ་མིན་གང་གིས་དེ་ནི་རྒྱུར། །འདོད་ལ་རྒྱུ་མ་ཡིན་མི་འདོད། །ཇི་ལྟར་རྟག་པའི་དངོས་
པོ་དེ་རྒྱུ་བྱེད་ པ་ཡིན་པ་དེ་ཉིད་རེས་འགའ་ལོ་ཏོག་སྔོན་པོ་ལ་སོགས་པ་མི་བྱེད་པར་ཡང་སྣང་བའི་ཕྱིར་མ་
ཡིན་ པ་ཉིད་དུ་རྟོག་པར་མི་བྱེད། གལ་ཏེ་རྒྱུ་མ་བྱེད་པ་དེ་ཡང་རྒྱུ་རུ་རྟོག་ན་ནམ་མཁའ་ཡང་རྒྱུ་རུ་རྟོག་
པར་རི གས་སོ། །རྟག་པའི་དངོས་པོ་དེ་རེས་འགའ་ལོ་ཏོག་སྔོན་པོ་ལ་སོགས་པ་མི་བྱེད་ན་ཡང་འདི་བྱེད་
པ་པོ་མ་ཡིན་པར་མི་འགྱུར་ཏེ། རྒྱུ་བྱེད་པའི་གནས་སྐབས་ཀྱི་དབང་ཕྱུག་ལས་ ཐ་དད་མེད་པའི་ཕྱིར་རོ་
ཞེ་ན། གང་གིས་དབང་ཕྱུག་དེ་ནི་འཇིག་རྟེན་གྱི་རྒྱུ་མ་ཡིན་པ་ཉིད་དུའང་འདོད་པར་འགྱུར་ཏེ། ལོ་
ཏོ ག་ལ་སོགས་པ་མི་བྱེད་པའི་གནས་སྐབས་ཀྱི་དབང་ཕྱུག་ལས་ཐ་དད་མེད་པའི་ཕྱིར་རོ། །དངོས་པོ་
རྣ མས་ནི་རང་རང་གི་རྒྱུ་རྐྱེན་ལས་གྲུབ་བཞིན་དུའང་། དབང་ཕྱུག་རྒྱུར་རྟོག་པར་བྱེད་ན། །མཚོན་
དང་སྨན་སོགས་འབྲེལ་བ་ལས། །ནག་པའི་རྨ་དང་འདྲུབས་ཡིན་ན། །འབྲེལ་མེད་སྡོང་དུམ་
ཅི་ཡི་ཕྱིར། །རྒྱུ་ཉིད་དུ་ནི་རྟོག་མི་བྱེད། ་ ་ །ནག་པའི་ལུས་མཚོན་དང་འབྲེལ་བ་ལས། རྨ དང་རྨ་
སྨན་དང་འབྲེལ་བ་ལས་འདྲུབས་པ་ཡིན་ནའང་། ་ ་ནག་པའི་ལུས་དང་འབྲེལ་བ་མེད་པའི་སྡོང་དུམ་ཡང་
ཅིའི་ཕྱིར་རྒྱུད་ཉིད་དུ་རྟོག་པར་མི་བྱེད། རང་བཞིན་ཁྱད་པར་མེད་པར་ནི། །བྱེད་པར་ཡང་ནི་
མི་རིགས་སོ། ། ་་་་་་ ： ..
，
125



གཉིས་པ་རྟག་པ་ལ་ལྡོག་པ་མེད་པས་རྒྱུར་མི་འགྲུབ་པ་ནི། རྟག་ལ་ལྡོག་པ་མེད་པའི་ཕྱིར། །
ནུས་པ་ཉིད་ཀྱང་རྟོགས་པར་དཀའ། །རྐང་པ་དང་པོ་གཉིས་དང་ཕྱི་མ་གཉིས་རིམ་པ་བཞིན་རྗེས་
འགྲོ་དང་ལྡོག་པ་མ་གྲུབ་པར་བསྟན་ཏེ། དབང་ཕྱུག་རྟག་པ་ལ་ལྡོག་པ་མེད་པའི་ཕྱིར་དབང་ཕྱུག་དང་
གནས་ལུས་ལ་རྒྱུ་འབྲས་ཀྱི་མཚན་ཉིད་མི་འགྲུབ་པས། ། རྒྱུ་དབང་ཕྱུག་གི་ནུས་པ་ཡང་རྟོགས་པར་མི་
ནུས་སོ། །ལྡོག་པ་མ་གྲུབ་ཀྱང་རྒྱུ་འབྲས་སུ་འགྲུབ་པ་ནི་མི་རིགས་ཏེ། གང་དག་ཡོད་ན་གང་འགྱུར་
ཉིད། །དེ་དག་ལས་གཞན་དེ་ཡི་རྒྱུར། །རྟོག་པ་ཡིན་ན་ཐམས་ཅད་ལ། །རྒྱུ་རྣམས་ཐུག་
པ་མེད་པར་འགྱུར། །མྱུ་གུ་སྐྱེད་ལ་ས་ལ་སོགས། །རང་བཞིན་ཡོངས་སུ་འགྱུར་ན་ནི། །
རྒྱུ་ཡིན་དེ་ལེགས་བྱས་པ་ན། །དེ་ཡི་ཁྱད་པར་མཐོང་ཕྱིར་རོ། །གང་ཞིག་ཡོད་ན་ཡོད་པར་
འགྱུར་ཞིང་གང་ཞིག་ལོག་ན་ལྡོག་པ་དེ་ནི་དེའི་རྒྱུ་ཡིན་ཞིང་གཞན་ནི་དེའི་འབྲས་བུ་ཡིན་གྱི། གནས་ལུས་
འདི་དག་དང་དབང་ཕྱུག་རྗེས་སུ་འགྲོ་ལྡོག་མེད་བཞིན་དུ་རྒྱུར་རྟོག་ན་ནམ་མཁའ་ལ་སོགས་པ་ཡང་རྒྱུར་་་་
རྟོག་པར་འགྱུར་བས་འབྲས་བུ་ཐམས་ཅད་ལ་རྒྱུ་ཐུག་པ་མེད་པར་འགྱུར་རོ། །གང་ཞིག་ཡོད་ན་ཡོད་
པར་འགྱུར་ཞིང་ལོག་ན་ལྡོག་པར་འགྱུར་བ་དེ་ནི་དེའི་རྒྱུ་ཡིན་ཞིང་གཞན་ནི་དེའི་འབྲས་བུ་ཡིན་ཏེ། མྱུ་
གུ་སྐྱེད་པ་ལ་ས་ལ་སོགས་པ་ལེགས་པར་བྱས་པ་དང་མ་བྱས་པ་ལས་འབྲས་བུའི་ཁྱད་པར་མཐོང་བའི་ཕྱིར་་་
རོ། །དེས་ན་གང་རྗེས་སུ་འགྲོ་ལྡོག་མ་གྲུབ་པ་དེ་ནི་རྒྱུ་འབྲས་མ་ཡིན་ཏེ་ཚ་རེག་དང་གྲང་རེག་བཞིན།
དབང་ཕྱུག་དང་གནས་ལུས་ལ་ཡང་རྗེས་སུ་འགྲོ་ལྡོག་མ་གྲུབ་བོ་ཞེས་པ་ཁྱབ་བྱེད་མ་དམིགས་པའོ། །
གསུམ་པ་དེ་དབང་སོགས་ལ་མི་མཚུངས་པར་བསྟན་པ་ནི། གལ་ཏེ་ཇི་ལྟར་ཡུལ་དབང་པོ། ，
ཚོགས་པ་ཁྱད་མེད་བློ་རྒྱུ་ཡིན། །དེ་ལྟར་འདི་ཡིན་ཞེ་ན། དབང་ཕྱུག་པ་དག་ན་རེ། གལ་ཏེ་
དབང་ཕྱུག་གི་རང་བཞིན་ལ་ཁྱད་པར་མེད་ཀྱང་། རྒྱུ་བྱེད་པ་དང་མི་བྱེད་པ་ལ་འགལ་བ་མེད་དེ། ཡུལ་
དང་དབང་པོ་དང་ཡིད་ལ་བྱེད་པ་ཚོགས་པའི་ཡུལ་ལ་སོགས་པ་དང་། མ་ཚོགས་པའི་ཡུལ་ལ་སོགས་པ་ལ་
ཁྱད་པར་མེད་ ཀྱང་མ་ཚོགས་པའི་ཡུལ་ལ་སོགས་པས་རྣམ་ཤེས་མི་བསྐྱེད་ཅིང་ཚོགས་པའི་ཡུལ་ལ་སོགས་་་་་
པས་རྣམ་ཤེས་བསྐྱེད་པའི་རྒྱུ་ཡིན་པ་བཞིན་ནོ་ཞེ་ན། མིན། །དེ་ལས་ཁྱད་པར་ཆོད་ཕྱིར་རོ། །
དབང་ཕྱུག་དང་དབང་པོ་ལ་སོགས་པ་ནི་མཚུངས་པ་མ་ཡིན་ཏེ། དབང་ཕྱུག་ནི་ཐམས་ཅད་དུ་འགྱུར་བ་
མེད་པའི་རང་བཞིན་གྱིས་ཐམས་ཅད་དུ་ཁྱད་པར་མེད་པར་འགྱུར་ལ། ཚོགས་པ་དང་མི་ཚོགས་པ་དག་
ནི་མི་རྟག་པ་ཉིད་ཀྱིས་དེ་ལས་ཁྱད་ པར་ ཡོད་ པའི་ཕྱིར་ཡུལ་ལ་སོགས་པ་ཚོགས་པས་ནི་རྣམ་པར་ཤེས་པ་
བསྐྱེད་པར་ནུས་ལ་མ་ཚོགས་པས་ནི་མ་ཡིན་ནོ། །དེ་ཡང་། སོ་སོ་སོ་སོར་ནུས་མེད་རྣམས། །རང་
126



བཞིན་ཁྱད་པར་མེད་པ་ན། །ཚོགས་ཀྱང་ནུས་པ་མེད་འགྱུར་བས། །དེ་ཕྱིར་ཁྱད་པར་གྲུབ་
པ་ཡིན། །དབང་པོ་ལ་སོགས་པ་ནི་མ་ཚོགས་པ་སོ་སོར་གནས་པའི་ཚེ་འབྲས་བུ་བསྐྱེད་པའི་ནུས་པ་
མེད་པ་རྣམས། ཚོགས་པའི་ཚེ་ཡང་མ་ཚོགས་པ་དང་ རང་བཞིན་ཁྱད་པ་མེད་པ་ཡིན་ན། མ་ཚོགས་པའི་
ཚེ་འབྲས་བུ་མི་སྐྱེད་པ་ལྟར་ཚོགས་ཀྱང་འབྲས་བུ་བསྐྱེད་པའི་ནུས་པ་མེད་པར་འགྱུར་དགོས་པ་ལས།
ཚོགས་པའི་ཚེ་འབྲས་བུ་བསྐྱེད་པར་ནུས་པ་དེའི་ཕྱིར་ཚོགས་པ་དང་མ་ཚོགས་པའི་དབང་པོ་ལ་སོགས་པ་་་་
ལ་ནི་ཁྱད་པར་གྲུབ་པ་ཁོ་ན་ཡིན་ནོ། །དེ་ཕྱིར་སོ་སོར་གང་ནུས་མེད། །ཚོགས་ན་ཡོན་ཏན་
སྲིད་འགྱུར་བ། །དེ་དག་རྒྱུ་ཡིན་དབང་ཕྱུག་སོགས། །མ་ཡིན་ཁྱད་པར་མེད་ཕྱིར་རོ། །
ཚོགས་པ་དང་མ་ཚོགས་པ་ལ་ཁྱད་པར་གྲུབ་པ་དེའི་ཕྱིར་ད བང་པོ་ལ་སོགས་པ་མ་ཚོགས་པ་སོ་སོར་གནས་་
པ་གང་ཡིན་པ་དེའི་ཚེ་ནི་འབྲས་བུ་བསྐྱེད་པའི་ནུས་པ་མེད་ལ་ཚོགས་པའི་ནུས་པ་ཚེ་ན་ཡོན་ཏན་སྲིད་པར་
གྱུར་པ་དེ་དག་ནི་རྒྱུ་ཡིན་ལ། དབང་ཕྱུག་ལ་སོགས་པ་ནི་རྒྱུ་མ་ཡིན་ཏེ། རྟག་པ་ལ་ཚོགས་པ་དང་མ་
ཚོ གས་པའི་ཁྱད་པར་མེད་པའི་ཕྱིར་རོ། །
གསུམ་པ་ཚད་མའི་སྐྱེས་བུ་ལ་བརྩད་པ་སྤང་བ་ལ་གཉིས་ལས། རྩོད་པ་དགོད་པ་ནི། རྒྱལ་དཔོག་
པ་ཁ་ཅིག་གིས་བརྗོད་པ། ཤེས་བྱ་ཐམས་ཅད་ལ་ཚད་མར་གྱུར་པའི་སྐྱེས་བུ་ནི་སྲིད་པ་མ་ཡིན་ཏེ། ཚད་
མའི་སྐྱེས་བུ་གང་ཡིན་པ་དེ་ནི་ཤིན་ཏུ་ལྐོག་ཏུ་གྱུར་པའི་དོན་མ་ལུས་པ་ཤེས་པ་ཡིན་ལ་སྲིན་བུའི་གྲངས་ལ་་་
སོགས་པ་ཤིན་ཏུ་ལྐོག་གྱུར་གྱི་དོན་མ་ལུས་པར་ཤེས་པ་དེ་ནི་སྒྲུབ་པའི་སྒྲུབ་བྱེད་ཀྱི་ཐབས་ ཀྱང་མེད་པའི་་་༌
ཕྱིར་དེའི་ཐབས་ལ་ནན་ཏན་དུ་བྱེད་པའི་གང་ཟག་ཡོད་པ་མ་ཡིན་ནོ་ཞེས་སོ། །
གཉིས་པ་འདིར་དེའི་ལན་སྨྲས་པ། མི་ཤེས་སྟོན་པར་བྱེད་པ་ལ། །འཁྲུལ་བར་དོགས་པ་
ཅན་རྣམས་ཀྱིས། །དེ་བཤད་ནན་ཏན་བྱ་བའི་ཕྱིར། །ཤེས་ལྡན་འགའ་ཞིག་ཚོལ་བར་
བྱེད། །གྲོལ་བ་དོན་དུ་གཉེར་བའི་སྐྱེས་བུ་ནི་ལམ་སྟོན་པ་པོ་གཞན་ལ་རག་ལུས་པ་ཡིན་ལ། ལམ་སྟོན་
པ་དེས་ཀྱང་ལམ་མི་ཤེས་པ་སྟོན་པར་བྱེད་པ་ན། དེས་བསྟན་པའི་ལམ་དེ་འཁྲུལ་བར་དོགས་པ་ཅན་གྱི་
རྟོག་ལྡན་གྱི་སྐྱེས་བུ་རྣམས་ནི་སྟོན་པ་དེས་བཤད་པའི་ལམ་ལ་ནན་ཏན་དུ་བྱ་བའི་ཕྱིར་གཞན་ལ་ལམ་སྟོན་་་
པར་ནུས་པའི་ཤེས་པ་དང་ལྡན་པའི་སྐྱེས་བུ་འགའ་ཞིག་ཚོལ་བར་བྱེད་པ་ཡིན་ནོ། །གང་བཙལ་བར་བྱ་
བའི་སྟོན་པ་དེ་ཡང་ཐམས་ཅད་མཁྱེན་པ་འབའ་ཞིག་བཙལ་བར་བྱ་བའམ། གཞན་ཡང་ཡིན་ཞེ་ན།
དེ་ཕྱིར་དེ་ཡི་བསྒྲུབ་བྱ་རུ། །གྱུར་པའི་ཡེ་ཤེས་རྣམ་དཔྱད་བྱའི། །འདི་ཡིས་སྲིན་བུའི་
གྲངས་མཁྱེན་པ། །ངེད་ལ་འགར་ཡང་ཉེར་མཁོ་མེད། །རང་གིས་ལམ་མི་ཤེས་པ་ལ་ལམ་སྟོན་
127



པར་ནུས་པ་གང་ཡིན་པ་དེ་ཙམ་བཙལ་བར་འོས་པ་དེའི་ཕྱིར་གྲོལ་བ་དོན་དུ་གཉེར་བའི་སྐྱེས་བུ་ནི། །
འཁོར་བའི་སྡུག་བསྔལ་སྣ་ཚོ གས་ཀྱིས་གཙེས་ཤིང་ཉམས་ཐག་པར་མཐོང་བས་དེ་ལ་ཐར་པ་ཚོལ་ བར་བྱེད་
པས་སྐྱེས་བུ་དེའི་བསྒྲུབ་བྱ་རུ་གྱུར་པ་འཁོར་བའི་འཆིང་བ་ལས་གྲོལ་བའི་ལམ་སྟོན་པར་ནུས་པའི་ཡེ་ཤེས་་
དེ་ཡོད་པ་དང་མེད་པ་དཔྱད་པར་བྱ་ཡི། སྟོན་པ་འདི་ཡིས་སྲིན་བུའི་གྲངས་ལ་སོགས་པ་ལྐོག་ཏུ་གྱུར་ པའི་
དོན་མ་ལུས་པ་མཁྱེན་པ་ལ་སོགས་པ་ནི་གྲོལ་བ་དོན་དུ་གཉེར་བ་ངེད་ལ་ཉེ་བར་མཁོ་བ་འགའ་ཡང་མེད་་་་
དེ། ནད་གསོ་བ་ལ་སྨན་སྤྱད་ཤེས་པ་ཁོ་ན་བཙལ་བར་བྱ་ཡི་བ་ལང་གི་སོ་མ་ཤེས་ནའང་སྐྱོན་ཅི་ཞིག་
ཡོད། བླང་དང་དོར་བྱའི་དེ་ཉིད་ནི། །ཐབས་དང་བཅས་པ་རིག་མཛད་པ། །གང་དེ་
ཚད་མ་ཉིད་འདོད་ཀྱི། །ཐམས་ཅད་རིག་མཛད་མ་ཡིན་ནོ། །བླང་བར་བྱ་བའི་དེ་ཉིད་ནི་
འཁོར་བའི་སྡུག་བསྔལ་མཐའ་དག་ཉེ་བར་ཞི་བ་འགོག་པའི་བདེན་པ་ཡིན་ལ། དོར་བར་བྱ་བའི་དེ་ཉིད་
ནི་སྐྱེ་རྒ་ན་འཆི་ལ་སོགས་པ་འཁོར་བའི་སྡུག་བསྔལ་སྣ་ཚོགས་པ་སྡུག་བསྔལ་གྱི་བདེན་པའོ། །དེ་ལ་
འགོག་པའི་བདེན་པ་མངོན་དུ་བྱེད་པའི་ཐབས་སམ་རྒྱུ་ནི་ལམ་གྱི་བདེན་པ་སྟེ། དེ་ཡིས་སྡུག་བསྔལ་གྱི་རྒྱུ་
ལས་དང་ཉོན་མོངས་པ་ཀུན་འབྱུང་གི་བདེན་པ་སྤོང་བར་ནུས་པས་འཁོར་བ་འཇུག་ལྡོག་བདེན་པ་བཞི་་་་
སྟོན་པར་ནུས་པ་གང་ཡིན་པ་དེ་ཙམ་གྱིས་རང་ལ་མཁོ་བའི་ཚད་མའི་དོན་གྲུབ་པར་འདོད་ཀྱི་ཐམས་ཅད་་་་
རིག་པར་མཛད་པ་ཁོ་ན་བཙལ་ བར་བྱ་བ་མ་ཡིན་ནོ། །རིང་པོ་མཐོང་བའམ་མིན་ཡང་རུང་། །
འདོད་པའི་དེ་ཉིད་མཐོང་བ་ཡིན། །གལ་ཏེ་རིང་མཐོང་ཚད་ཡིན་ན། །ཚུར་ཤོག་བྱ་རྒོད་
བསྟེན་པར་གྱིས། །སེམས་ཅན་གྱི་གྲངས་ལ་སོགས་པ་རིང་པོ་ཀུན་མཐོང་བའམ། འོན་ཏེ་མི་མཐོང་
ན་ཡང་འདོད་པའི་དེ་ཉིད་འཁོར་བའི་འཆིང་བ་ལས་གྲོལ་བའི་ཐབས་མཐོང་ཞིང་ཤེས་པས་གཞན་ལ་སྟོན་་
པར་ནུས་པ་དེ་ཙམ་གྱིས་ཚད་མའི་དོན་གྲུབ་པ་ཡིན་གྱི། གལ་ཏེ་རིང་པོ་མཐོང་བ་ཁོ་ན་ཚད་མ་ཡིན་ན།
གྲོལ་བ་དོན་དུ་གཉེར་བ་ཁྱོད་ཚུར་ཤོག་བྱ་རྒོད་སྟོན་པར་བསྟེན་པར་གྱིས་ཤིག ཅེས་པ་སྟེ་རྒྱན་ལས། མཐོ་
རིས་དང་ནི་བྱ་གྲོལ་ལམ། །ཇི་བཞིན་དུ་ནི་མཁྱེན་པས་ན། །སྐྱེས་བུའི་དོན་མཁྱེན་ཙམ་གྱིས་ནི། །
སྟོན་པ་ཡོངས་སུ་རྫོགས་པར་འདོད། །ཅེས་སོ། །
གཉིས་པ་རྒྱུ་ཕུན་ཚོ གས་འགྲོ་ལ་ཕན་བཞེད་དང་སྟོན་པ་བཤད་པ་ལ་གསུམ་སྟེ། བསམ་པ་ཕུན་
ཚོགས་བརྩེ་བ་བཤད་པ་དང་། སྦྱོར་བ་ཕུན་ཚོགས་སྟོན་པ་བཤད་པ་དང་། དེ་དག་རྒྱུ་ཡིན་པར་བསྟན་
པའོ། །
དེ་ལ་རྩོད་
དང་པོ་ལ་གཉིས་ཏེ། ཡང་དག་པའི་དོན་གོམས་པ་ལས་འགྲུབ་པར་བསྟན་པ་དང༌།
128



པ་སྤང་བའོ། །དང་པོ་ནི། སྒྲུབ་བྱེད་ཐུགས་རྗེ་གོམས་ལས་དེ། །ཤེས་བྱ་ཐམས་ཅད་ལ་ཚད་མར་
གྱུར་པའི་ཐམས་ཅད་མཁྱེན་པ་སྒྲུབ་པར་བྱེད་པའི་རྒྱུ་ནི། ཐུགས་རྗེ་ཆེན་པོ་དུས་ཡུན་རིང་པོ་དང་ བར་མ་
ཆད་པ་དང༌། བརྩོན་པ་དང༌། ཤེས་པ་དང་སྐྱོ་ངས་མེད་པར་གོམས་པར་བྱེད་པ་ཉིད་དེ། ཕྱི་མའི་མུ་
མཐར་རྟག་དུ་བརྩོན་ཞིང་རབ་ཤེས་ལ། ཡོངས་སུ་སྐྱོ་བའི་སེམས་ནི་རྡུལ་ཙམ་སྐྱེད་མི་བྱེད་ཅེས་པ་ལྟར་
གཉིས་པ་དེ་ལ་རྩོད་པ་སྤང་བ་ལ་གཉིས་ཏེ། སྤྱིའི་དོན་དང༌། གཞུང་གི་དོན་ཏོ། །དང་པོ་ལ་
གཉིས་ལས། དང་པོ་རྩོད་པ་དགོད་པ་ནི། ཐམས་ཅད་མཁྱེན་པའི་སྟོན་པ་ཚད་མར་གྱུར་ པའི་སྒྲུབ་བྱེད་
ཀྱི་རྒྱུ་ནི་ཤེས་བྱ་ལ་སློབ་པ་ཡིན་པར་འཐད་ཀྱི་སྙིང་རྗེ་ཆེན་པོ་ཡིན་པར་མི་འཐད་དེ། སྙིང་རྗེ་ཡོད་ཀྱང་
ཤེས་བྱ་མི་མཁྱེན་ན་གཞན་གྱི་དོན་སྒྲུབ་པར་མི་ནུས་ཏེ་བུ་གཅིག་པ་ནད་ཀྱིས་ཟིན་ པའི་མ་སྨན་མི་ཤེས་པ་་་
བཞིན་ནོ། །གཞན་ཡང་སངས་རྒྱས་འགྲུང༌ པར་བྱེད་པའི་རྒྱུ་ནི་ཐབས་དང་ཤེས་རབ་ཟུང་དུ་འབྲེལ་བར་
བཤད་དེ། ལི་ཙ་བྱི་དྲི་མ་མེད་པར་གྲགས་པ་བསྟན་པ་ལས། ཐབས་དང་བྲལ་བའི་ཤེས་རབ་ནི་འཆིང་
བའོ། །ཤེས་རབ་དང་བྲལ་བའི་ཐབས་ནི་འཆིང་བའོ། །ཞེས་བཤད་པས་སྙིང་རྗེ་འབའ་ཞིག་རྒྱུར་
འཆད་པ་མི་འཐད་དོ། །ཞེ་ན། གཉིས་པ་ལན་ལ་གསུམ་སྟེ། སྒྲུབ་བྱེད་ཀྱི་རྒྱུ་སྙིང་རྗེ་ཆེན་པོ་ཡིན་
པར་བསྒྲུབ་པ་དང༌། སྙིང་རྗེ་རང་གི་ངོ་བོ་ངོས་གཟུང་བ་དང༌། དེ་གོམས་པ་ལས་ཐམས་ཅད་མཁྱེན་པ་
འབྱུང་ བར་བསྒྲུབ་པའོ། །
དང་པོ་ལ་གཉིས་ལས། དང་པོ་ལུང་གིས་སྒྲུབ་པ་ནི། ཐམས་ཅད་མཁྱེན་པ་ བསྒྲུབ་པའི་རྒྱུའི་གཙོ་
བོ་ནི་སྙིང་རྗེ་ཆེན་པོ་ཁོ་ན་ཡིན་ཏེ། ཆོས་ཡང་དག་པར་སྡུད་པའི་མདོ་ལས། བཅོམ་ལྡན་འདས་བྱང་
ཆུབ་སེམས་དཔས་ཆོས་རབ་དུ་མང་པོ་ལས་བསླབ་པར་མི་བགྱིའོ། །བཅོམ་ལྡན་འདས་བྱང་ཆུབ་སེམས་
དཔས་ཆོས་གཅིག་གཟུང་ཞིང་རབ་ཏུ་རྟོ གས་པར་བགྱིས་ན་སངས་རྒྱས་ཀྱི་ཆོས་ཐམས་ཅད་དེའི་ལག་་་་་་་་
མཐིལ་དུ་མཆིས་པ་ལགས་སོ། །ཆོས་གཅིག་པོ་གང་ཞེ་ན་སྙིང་རྗེ་ཆེན་པོའོ། །ཞེས་པ་དང༌། གང་ལ་
སྲོག་ཅི་ད བང་པོ་ནི་དངོས་པོ་ཐམས་ཅད་ཀྱི་མངོན་དུ་འགྲོ་བ་ཡིན་ལ་དེ་བཞིན་དུ། སྙིང་རྗེ་ཆེན་པོ་ནི་
སངས་རྒྱས་ཀྱི་ཆོས་ཐམས་ཅད་ཀྱི་མངོན་དུ་འགྲོ་བའོ། །ཞེས་གསུངས་ལ། སློབ་དཔོན་ཟླ་བ་གྲགས་
པས་དབུ་མ་ལ་འཇུག་པ་ལས་ཀྱང་། གང་ཕྱིར་བརྩེ་ཉིད་རྒྱལ་ བའི་ལོ་ཏོག་ཕུན་ཚོགས་འདིར། །ས་
བོན་དང་ནི་སྤེལ་ལ་ཆུ་འདྲར་ཡུན་རིང་དུ། །ལོངས་སྤྱོད་གནས་ལ་སྨིན་པ་ལྟ་བུར་རྟོགས་གྱུར་ནས། |
དེ་ཕྱིར་བདག་གིས་ཐོག་མར་སྙིང་རྗེ་བསྟོད་པར་བགྱི། །ཞེས་སོ། །
，
，
5
129



གཉིས་པ་རིགས་པས་སྒྲུབ་པ་ལ་གཉིས་ལས། དང་པོ་ཇེ་སྙེད་པ་མཁྱེན་པ་འགྲུབ་པར་བྱེད་པའི་རྒྱུ་
སྙིང་རྗེ་ཆེན་པོ་ཡིན་ པར་སྒྲུབ་པ་ནི། གང་ལ་སྙིང་རྗེ་ཆེན་པོ་ཡོད་པ་དེ་ནི་གཞན་གྱི་དོན་ལ་འཇུག་པར་
འགྱུར་བ་ཡིན་ཏེ། སློབ་དཔོན་སེང་གེ་བཟང་པོས། འགྲོ་བ་མགོན་མེད་པ་སྡུག་བསྔལ་གྱི་རྒྱ་མཚོར་
མངོན་པར་བྱིང་བ་རྣམས་ལ་བལྟས་ནས། དེ་གདོན་པའི་བསམ་པ་དོན་དུ་གཉེར་བ་ཡོད་ན་བྱང་ཆུབ་ཀྱི་
སེམས་སྐྱེ་བས་ཞེས་སོ། །གལ་ཏེ་སྙིང་རྗེ་མེད་ན་གཞན་གྱི་དོན་ལ་འཇུག་པར་མི་འགྱུར་ བས་ཚེ་གསུམ་
དང་བསྐལ་པ་བརྒྱ་ཙམ་གྱིས་འབྲས་བུ་མངོན་དུ་བྱས་ཏེ། གཞན་གྱི་དོན་གྱི་ཐབས་ཚུལ་མཐའ་ཡས་པ་ལ་
སློབ་པར་མི་ནུས་པས་ ཐམས་ཅད་མཁྱེན་པར་མི་འགྱུར་བས་དེ་ཉིད་ཀྱང་བྱང་ཆུབ་སེམས་དཔའ་སྙིང་རྗེའི་་
གནས་སུ་བྱེད་པ་ཡིན་ཏེ། མདོ་སྡེའི་རྒྱུན་ལས། བྱང་ཆུབ་སེམས་དཔའ་དེ་ནི་དེར་བཞུགས་ནས། །
རི་དབང་མཐོ་སྟེངས་བཞུགས་བཞིན་འགྲོ་ལ་གཟིགས། །ཞི་ལ་མངོན་དགའི་འགྲོ་ལའང་ཐུགས་བརྩེ་
ན། །སྲིད་ལ་མངོན་དགའི་འགྲོ་ལ་སྨོས་ཅི་དགོས། །ཞེས་སོ། །གལ་ཏེ་སྙིང་རྗེ་ཡོད་ན་ཤེས་བྱ་
མཐའ་མེད་མཁྱེན་པ་ལ་འཇུག་པར་འགྱུར་ཏེ། གཞན་གྱི་དོན་བྱེད་པ་ལ་སེམས་ཅན་རྣམས་ཀྱི་ཁམས་
དང་མོས་པ་དང་བག་ལ་ཉལ་ཤེས་དགོས་ལ་དེ་དག་ཤེས་པ་ལ་བསྐལ་པ་གྲངས་མེད་པ་གསུམ་ལ་སོགས་་་་་
པར་ སློབ་པར་འ གྱུར་བའི་ཕྱིར་རོ། །
གཉིས་པ་ཇི་ལྟ་བ་མཁྱེན་པའི་ཡེ་ཤེས་ཀྱི་རྒྱུ། སྙིང་རྗེ་ཆེན་པོ་ཡིན་པར་སྒྲུབ་པ་ནི། དེ་ལྟར་སྙིང་རྗེ་
ཆེན་པོ་དང་ལྡན་པ་གཞན་གྱི་དོན་ལ་འཇུག་པ་ནི་གཞན་གྱི་སྡུག་བསྔལ་གཞོམ་པར་འདོད་པ་སྐྱེ་ལ། །
གཞན་གྱི་སྡུག་བསྔལ་གཞོམ་པར་འདོད་པས་ཐོག་མར་རང་གི་སྡུག་བསྔལ་ཉེ་བར་ཞི་ བར་བྱེད་པའི ཐབས་་
མངོན་དུ་མ་མཛད་ན་ཐབས་དེ་ལྐོག་ཏུ་གྱུར་པའི་ཕྱིར་གཞན་ལ་ཕྱིན་ཅི་མ་ལོག་པར་སྟོན་པར་མི་ནུས་ཏེ། །
བརྩེ་ལྡན་སྡུག་བསྔལ་གཞོམ་བྱའི་ཕྱིར། །ཐབས་རྣམས་ལ་ནི་མངོན་སྦྱོར་མཛད། །ཐ བས་བྱུང་དེ་རྒྱུ་
ལྐོག་གྱུར་པས། །དེ་འཆད་པ་ནི་དཀའ་བ་ཡིན། །ཞེས་འཆད་པར་འགྱུར་རོ། །དེས་ན་རང་གི་
སྡུག་བསྔལ་ཞི་བའི་ཐབས་ནི་སྡུག་བསྔལ་གྱི་རྒྱུ་མ་རིག་པ་དང་འགལ་བ་བདག་མེད་རྟོགས་པའི་ཤེས་རབ་་་་
ལས་གཞན་མེད་པས་ཤེས་རབ་སྟོང་བ་ཉིད་ཀྱི་རྟོགས་པ་མངོན་དུ་བྱེད་པར་འ གྱུར་བ་ཡིན་པས། སྙིང་རྗེ་
ཆེན་པོ་དང་ལྡན་ན་ངེས་པར་ཐབས་ཤེས་རབ་ཟུང་དུ་འབྲེལ་བར་འགྱུར་བ་ཡིན་ནོ། །
གཉིས་པ་སྙིང་རྗེ་ཆེན་པོ་ངོས་བཟུང་བ། མདོ་སྡེའི་རྒྱན་ལས། སེམས་ཅན་རྣམས་ལ་བརྩེ་བ་
ཅན། །ཕྲད་དང་བྲལ་བའི་དགོངས་པ་ཅན། །མི་འབྲལ་བ་ཡི་དགོངས་པ་ཅན། །ཕན་བདེ་
དགོངས་ཁྱོད་ལ་ཕྱག་འཚལ། །ཞེས་པས་སེམས་ཅན་རྣམས་ལ་ཞེས་པ་ནི་ཚད་མེད་བཞིའི་དམིགས་
130



པའོ། །རྣམ་པ་ལ་བྱམས་པའི་རྣམ་པ་ནི་བདེ་བ་དང་ཕྲད་པར་འདོད་པའོ། །སྙིང་རྗེའི་རྣམ་པ་ནི་སྡུག་
བསྔལ་དང་བྲལ་བར་འདོད་པའོ། །དགའ་བའི་རྣམ་པ་ནི་བདེ་བ་དང་ཕྲད་པ་རྣམས་བདེ་བ་དེ་དང་མི་
འབྲལ་བར་དགའ་བ་སྟེ་དེ་དག་ནི་བདེ་བའི་དགོངས་པའོ། །བཏང་སྙོམས་ནི་བདེ་བ་དང་ལྡན་པ་རྣམས་
བདེ་བ་ལ་འདོད་ཆགས་དང་བྲལ་བ་དང༌། སྡུག་བསྔལ་དང་ལྡན་པ་རྣམས་སྡུག་བསྔལ་ལ་ཞེ་སྡང་དང་
བྲལ་བ་དང་། བཏང་སྙོམས་དང་ལྡན་པ་རྣམས་བཏང་སྙོམས་ལ་གཏི་མུག་དང་བྲལ་བར་འདོད་པ་སྟེ། །
དེ་ནི་ཕན་པའི་དགོངས་པ་ཅན་ཞེས་བྱ་ལ། དེ་ཐམས་ཅད་ལ་བརྩེ་བ་ཅན་ཞེས་བྱ་སྟེ་འདིར་ཡང་སྒྲུབ་
བྱེད་ཐུགས་རྗེ་ཞེས་པའི་དོན་ནི་དེ་ཉིད་ཡིན་ནོ། །
གཉིས་པ་སྒྲའི་དོན་དེ་དམིགས་པ་སེམས་ཅན་ཚད་མེད་པ་ལ་དམིགས་པ་དང༌། རྣམ་པ་བདེ་བ་
ཚད་མེད་པ་ཐོབ་པར་འདོད་པ་ལ་སོགས་པ་དང་། འབྲས་བུ་བསོད་ནམས་ཚད་མེད་པས་སོ། །དེ་ལ་
གསུམ་སྟེ། དམིགས་པའི་ཁྱད་པར་དང༌། འཛིན་སྟངས་ཀྱི་ཁྱད་པར་དང་། སྦྱོར་བའི་ཁྱད་པར་རོ། །
དང་པོ་ནི་སེམས་ཅན་ཚད་མེད་པ་ལ་དམིགས་པ་ནི་སྙིང་རྗེ་ཆེན་པོ་ཡིན་ལ། སེམས་ཅན་རིས་སུ་བཅད་
པ་ཙམ་ལ་དམིགས་པ་ནི་སྙིང་རྗེ་ཙམ་པོའོ། །གཉིས་པ་ལ་གསུམ་ལས། དང་པོ་རྟག་གཅིག་རང་དབང་
ཅན་གང་ཟག་གི་བདག་མེད་པ་མ་རྟོ གས་པར་སེམས་ཅན་ལ་སོགས་པ་ལ་གང་ཟག་ཏུ་དམི གས་པ་ནི།
གང་ཟག་ལ་དམིགས་པ་ཞེས་བྱ་སྟེ། མུ་སྟེགས་བྱེད་རྣམས་དང་ཐུན་མོང་བའོ། །གཉིས་པ་ནི་རྟག་པ་
ལ་སོགས་པ་གང་ཟག་གི་བདག་ཏུ་མི་འཛིན་ཡང་། གཟུང་བ་དང་འཛིན་པ་ཆོས་ཀྱི་བདག་ཏུ་འཛིན་པའི་
ཚད་མེད་པ་ནི་ཆོས་ལ་དམིགས་པ་སྟེ། ཉན་རང་རྣམས་དང་ཐུན་མོང་བའོ། །གང་ཟག་དང་ཆོས་
ཀྱི་བདག་ཏུ་མི་རྟོག་པར། སེམས་ཅན་འདི་རྣམས་ནི་དོན་དམ་པར་གང་ཟག་དང་ཆོས་ཀྱི་བདག་ཏུ་མ་
གྲུབ་བཞིན་དུ་རྟག་པ་ལ་སོགས་པར་བཟུང་སྟེ་སྡུག་བསྔལ་བ་འདི་རྣམས་སྡུག་བསྔལ་དང་བྲལ་བར་འདོད་་་
པ་ནི་དམིགས་པ་མེད་པའི་སྙིང་རྗེ་ཆེན་པོའོ། །གསུམ་པ་ནི་སེམས་ཅན་རྣམས་སྡུག་བསྔལ་བ་དང་བྲལ་
བར་འདོད་པ་ཙམ་ཡོད་ཀྱང་། བདག་ཉིད་ཀྱིས་འཁོར་བའི་སྡུག་བསྔལ་མི་བཟོད་པས་བསྐལ་པ་གྲངས་
མེད་པ་གསུམ་ལ་སོགས་པར་དཀའ་བ་སྤྱོད་པ་མི་བཟོད་པར་རང་ཉིད་ཞི་བ་དོན་དུ་གཉེར་བ་ནི་སྙིང་རྗེ་་་་
ཙམ་པོ་ཡིན་ལ། བྱང་ཆུབ་སེམས་དཔའ་རྣམས་ནི་སེམས་ཅན་མགོན་མེད་པ་རྣམས་ལ་དམིགས་ཏེ་དེ་
དག་གདོན་པའི་བསམ་པས་ རང་གི་སྡུག་བསྔལ་ཁྱད་དུ་བསད་སྟེ། འཁོར་བར་སྐྱེ་བ་ལེན་པའི་རྒྱུ་གཞན་
དོན་དུ་ཁམས་གསུམ་ལ་སྲེད་པའི་ཉོན་མོངས་པ་ཆགས་པ་ཕྲ་མོ་མ་སྤངས་པར་ཁམས་གསུམ་དུ་སྐྱེ་བ་དུ་མ་
བླངས་ཤིང་སྡུག་བསྔལ་དང་དུ་བླངས་ཏེ་གཞན་གྱི་དོན་སྤྱོད་པ་ནི་སྙིང་རྗེ་ཆེན་པོའོ། །འདི་ནི་བཅོམ་
131



ལྡན་འདས་ཀྱིས་ཁྱིམ་བདག་གི་བུ་མི་གཙང་བའི་དོང་འདོམ་བརྒྱད་བཅུ་པར་ལྷུང་བའི་དཔེས་བསྟན་པ་་་་་
ཡིན་ནོ། །
གསུམ་པ་ དེ་གོམས་པ་ལས་ཐམས་ཅད་མཁྱེན་པ་འགྲུབ་པའི་ཚུལ་ནི། གང་རྟེན་བརྟན་གོམས་ཟིན་
འབད་པ་ལ་མི་ལྟོས་གོམས་པ་ལ་ངང་གིས་ཁྱད་པར་དུ་འགྱུར་བའི་དོན་གོམས་པར་བྱེད་པ་དེས་ནི་དེའི་་་་
དོན་ལ་གསལ་སྣང་མཐའ་མེད་དུ་འཇུག་པར་འགྱུར་བ་ཡིན་ཏེ། འདོད་འཇིག་གོམས་པ་ བཞིན། སྒྲུབ་
བྱེད་སྙིང་རྗེ་ཆེན་པོ་གོམས་པར་བྱེད་པ་ཡང་རྟེན་བརྟན་གོམས་ཟིན་འབད་རྩོལ་ལ་མི་ལྟོས་པར་གོམས་པ་་་་
ངང་གིས་ཁྱད་པར་དུ་འགྱུར་ བའི་དོན་གོམས་པར་བྱེད་པའོ། །ཞེས་པ་རྒྱུ་ཚོགས་པ་ལས་འབྲས་བུ་སྐྱེ་
རུང་དཔོག་པ་རང་བཞིན་གྱི་རྟ གས་སོ། །འདིའི་ཚུལ་སྒྲུབ་པ་དང་བརྩད་པ་སྤང་བ་ནི། གཞུང་ཉིད་
ལས་འབྱུང་བ་དང་། རིགས་པའི་གཏེར་དུ་འཆད་པར་འགྱུར་བས་འདིར་མ་བཤད་དོ། །
གཉིས་པ་གཞུང་གི་དོན་ལ་གཉིས་ཏེ། གོམས་པ་མི་སྲིད་པ་སྤང་བ་དང༌། སྲིད་ཀྱང་མཐའ་མེད་དུ་
མི་འགྱུར་བ་སྤང་བའོ། །
དང་པོ་ལ་གཉིས་ལས། དང་པོ་རྩོད་པ་ནི། རྒྱང་འཕེན་པ་དག་ན་རེ། ། བློ་ནི་ལུས་ལ་བྱུང་བ་
འམ། ལུས་ཀྱི་རང་བཞིན་ནམ། ལུས་ལ་བརྟེན་པའི་ཕྱིར། ཤི་སྟེ་ལུས་དང་བྲལ་བ་ན་བློ་ཡང་རྒྱུན་
ཆད་པར་འགྱུར་བས་དུས་ཡུན་རིང་པོར་གོམས་པ་གྲུབ་པ་མེད་པའི་ཕྱིར་གོམས་པ་ལས་བྱུང་བའི་་་་་་་
ཐམས་ཅད་མཁྱེན་པ་མི་སྲིད་དོ་ཞེས་ཟེར་རོ། །དེ་སྐད་དུ་ཡང་། ལུས་འབྲས་ལུས་ཀྱི་རང་བཞིན་
ནམ། །ཡང་ན་ལུས་ལ་བརྟེན་ཏོ་ཞེས། །བྱ་བ་ལུགས་གསུམ་མ་གཏོ གས་པ། ། །གོམས་པ་ཡང་སྲིད་
ཡོད་མ་ཡིན། །ཞེས་སོ། །
གཉིས་པ་ལན་ལ་དྲུག་སྟེ། བློའི་རྒྱུ་ལུས་ཡིན་པ་དགག་པ་དང༌། སེམས་སྔ་མ་ཡིན་པར་བསྒྲུབ་པ་
དང༌། དེ་ལ་མི་འཐད་པ་སྤང་བ་དང༌། ལུས་ཉིད་བརྟ གས་ལ་དགག་པ་དང་། ལུས་བློའི་རྟེན་མ་ཡིན་
པ་ལ་བརྩད་པ་སྤང་བ་དང༌། ཕྱི་མཐའ་ཐུག་པའི་རྟགས་ལྟར་སྣང་དུ་བསྟན་པའོ། །དང་པོ་ལ་བཞི་
སྟེ། རང་རིགས་རྒྱུར་བསྒྲུབ་པ་དང༌། རིགས་མི་མཐུན་རྒྱུར་འདོད་པ་དགག་པ་དང༌། བཀག་པ་ལ་མི་
འཐད་པ་སྤང་བ་དང༌། ལུས་སེམས་ཉིད་ཀྱི་འབྲེལ་བ་ལ་བརྟགས་ཏེ་དགག་པའོ། །
དང་པོ་ལ་བཞི་ལས། དང་པོ་ལུས་རྟེན་དུ་མ་གྲུབ་པ་ནི། མ་ཡིན་རྟེན་ནི་བཀག་ཕྱིར་རོ། །
ལུས་དང་སེམས་རྟེན་དང་རྟེན་པར་གྲུབ་པ་མ་ཡིན་ཏེ། འགའ་ཞིག་ཏུ་ལུས་མེད་པར་ཡང་སེམས་དམིགས་
ཤིང་རྟེན་དང་རྟེན་པར་འདོད་པ་ལ་ལེའུ་དང་པོར། རྟག་པ་ཕན་འདོགས་མེད་པའི་ཕྱིར། རྟེན་མིན་
132



-，
--་
ཞེས་པ་ལ་སོགས་པས་བཀག་པའི་ཕྱིར་དང་།་ འོག་ནས་འཆད་པར་འགྱུར་བའི་ཚད་མ་རྣམས་ཀྱིས་
བཀག་པའི་ཕྱིར་རོ། །
གཉིས་པ་སྐྱེ་བ་སྔ་མ་མེད་པ་མི་འཐད་པ་ནི། སྐྱེ་བ་ཡོངས་སུ་ལེན་པ་ན། །འབྱུང་རྔུབ་
དབང་པོ་བློ་དག་ནི། །རང་གི་རིགས་ལ་ལྟོས་མེད་ཅན། །ལུས་ཉིད་འབའ་ཞིག་ལས་སྐྱེས་
མིན། །ཧ་ཅང་ཐལ་ཕྱིར། ཚེ་འདིར་སྐྱེ་བ་ཡོངས་སུ་ལེན་པ་ན་ངག་འབྱུང་རྔུབ་དང་ལུས་དབང་པོ་
ལྔ་དང༌། བློ་དག་ནི་རང་རིགས་སྔ་མ་ལ་མ་ལྟོས་པར་ལུས་འབའ་ཞིག་ལས་སྐྱེ་བར་རིགས་པ་མ་ཡིན་ཏེ།
ཉེར་ལེན་གྱི་རྒྱུ་དང་བྲལ་པའི་ཕྱིར་རོ། །གང་ཉེར་ལེན་གྱི་རྒྱུ་མེད་པ་དེ་ལས་འབྲས་བུ་འབྱུང་བ་མེད་སྟེ་
ས་བོན་དང་བྲལ་བའི་ས་ཆུ་ལས་མྱུ་གུ་བཞིན། སྐྱེ་བའི་སྔ་ལོགས་ན་ནི་ཉེར་ལེན་གྱི་རྒྱུ་བློ་མེད་པར་ཁས་
བླངས་སོ་ཞེས་པ་ནི་རྒྱུ་མ་དམིགས་པའི་ཐལ་བའོ། །འདོད་གཟུགས་ནས་སྐྱེ་བ་ལེན་པ་ན་ནི་ཉེར་ལེན་གྱི་
རྒྱུ་བར་དོའི་དབང་པོ་ཡིན་མོད་ཀྱི། གཟུགས་མེད་ནས་འདོད་གཟུགས་སུ་སྐྱེ་བ་ལེན་པ་ན་འདིའི་དབང་
པོའི་ཉེར་ལེན་གང་ཡིན་ཞེ་ན། ཕ་མའི་མི་གཙང་བ་ལ་སོགས་པ་དང་གཟུགས་ཀྱི་བག་ཆགས་ཉེར་ལེན་དུ་
འདོད་པར་བྱའོ། །དེས་ན་འབྱུང་རྔུབ་ལ་སོགས་ལུས་ངག་ཡིད་གསུམ་པོ་ནི་ཕན་ཚུན་རྒྱུ་དང་རྐྱེན་དུ་
གྱུར་པ་ལས་འདོད་གཟུགས་ཀྱི་ལུས་སེམས་འབྲལ་མེད་དུ་འབྱུང་ལ། གཟུགས་མེད་དུ་སྐྱེས་པ་ན་ནི་ལས་
ཀྱི་དབང་གིས་ལུས་མེད་པར་གནས་སོ། །གལ་ཏེ་ཉེར་ལེན་མེད་པར་ལུས་འབའ་ཞིག་ལས་སེམས་འབྱུང་
ན་ལྕགས་གོང་འ བར་བ་ལས་སེམས་འབྱུང་ བར་འགྱུར་བས་ཧ་ཅང་ཐལ་བའི་ཕྱིར་རོ། །
གསུམ་པ་ཕྱི་མ་མེད་པ་མི་འཐད་པ་ནི། མཚམས་སྦྱོར་བར། །ནུས་ལྡན་མཐོང་བ་གང་དེ་
ལ། །ཅི་ཞིག་ཡོད་གྱུར་གང་མེད་པ། །གང་གིས་ཕྱི་ནས་མཚམས་སྦྱོར་མེད། །གལ་ཏེ་
འདི་ནས་གཞན་དུ་མི་འགྲོ་བར་ཤི་བ་ན་རིགས་རྒྱུན་ཆད་ན་སྐྱེས་ནས་མ་ཤིའི་བར་དུ་རིག་པ་སྔ་མ་ཕྱི་མ་ལ་་
མཚམས་སྦྱོར་བའི་ནུས་པ་དང་ལྡན་པར་མཐོང་བ་གང་ཡིན་པ་དེ་ལས། འགལ་བའི་རྐྱེན་ཅི་ཞིག་ཡོད་
པར་གྱུར། མཐུན་པའི་རྐྱེན་གང་མེད་པ་ཡིན། རྒྱུ་གང་གིས་ཤི་བའི་ཕྱི་ནས་རིག་པ་སྔ་མས་ཕྱི་མ་ལ་
མཚམས་སྦྱོར་མེད་པར་འདོད་པ་ཡིན། འདིའི་རྒྱུ་དཔྱད་པར་གྱིས་ཤིག ཅེས་པའོ། ། །
བཞི་པ་དེ་དག་གི་ལན་མི་འཐད་པ་ནི། སེམས་འབྱུང་བའི་རྒྱུ་ནི་སྲ་བ་ལ་སོགས་པའི་ཁྱད་པར་
འགའ་ཞིག་ཡིན་ལ་འགའ་ཞིག་ཏུ་སྲ་བ་ལ་སོགས་པའི་ཁྱད་པར་ལོག་པས་སེམས་དང་ལྡན་པར་མི་འགྱུར་་་༌
རོ་ཞེ་ན། གང་དུ་དྲོད་གཤེར་ལ་སོགས་པ། །སྐྱེ་བོ་སྐྱེ་བར་མི་འགྱུར་བའི། །ས་སོགས་ཆ་
དེ་འགའ་ཡང་མེད། །དེ་ཕྱིར་ཐམས་ཅད་ས་བོན་བདག། །སྲ་བ་ལ་སོགས་པ་དང་མི་ལྡན་ཡང་།
*
133



ས་ཕྱོགས་གང་དུ་དྲོད་གཤེར་ལ་སོགས་པ་ལ་བརྟེན་ནས་སྐྱེ་བོ་སྐུ་བར་མི་འགྱུར་བའི་ས་ཕྱོགས་ཀྱི་ཆ་འགའ་་
ཡང་མེད་པ་དེའི་ཕྱིར། འབྱུང་བ་ཐམས་ཅད་སྲོག་ཆགས་ཀྱི་ས་བོན་གྱི་བདག་ཉིད་དུ་འགྱུར་བས་འབྱུང་བ་
ཐམས་ཅད་སེམས་དང་ལྡན་པར་འགྱུར་རོ། །གལ་ཏེ་ལས་ཅན་གྱི་སེམས་སྔ་མ་བློའི་རྒྱུ་མ་ཡིན་པར་འབྱུང་
བ་འབའ་ཞིག་ལས་སེམས་འབྱུང་ན། བཙགས་ཏེ་བཞག་པའི་ཆུ་ལས་སྲོག་ཆགས་ཁ་དོག་སྣ་ཚོགས་པ་མི་
འཐད་པར་འགྱུར་ཏེ། རྒྱུ་ཆུ་རྐྱང་པར་ཁྱད་པར་མེད་པའི་ཕྱིར་རོ། །དེ་ཕྱིར་དབང་སོགས་རང་རིགས་
ལ། །ལྟོས་མེད་པར་ནི་འབྱུང་ཡིན་ན། །ཇི་ལྟར་འབྱུང་བ་གཅིག་ནི་སྲོག་ཆགས་སུ་ཡོངས་སུ་
འགྱུར་བ་བཞིན་དུ། །འབྱུང་བ་ཀུན་སྲོག་ཆ གས་སུ་འགྱུར་ཏེ། རང་བཞིན་ཁྱད་པར་མེད་པའི་
ཕྱིར་རོ། །
གཉིས་པ་རིགས་མི་མཐུན་རྒྱུར་འདོད་པ་དགག་པ་ལ་བཞི་ལས། དང་པོ་བློའི་རྒྱུ་དབང་པོར་འདོད་
པ་དགག་པ་ནི། བློའི་རྒྱུ་དབང་པོ་དང་བཅས་པའི་ལུས་ཡིན་པའི་ཕྱིར། འབྱུང་བ་ཀུན་སྲོག་ཆགས་སུ་
མི་འགྱུར་རོ་ཞེ་ན། དབང་རྣམས་རེ་རེ་ལ་གནོད་ཀྱང་། །ཡིད་བློ་ལ་གནོད་ཡོད་མ་ཡིན། །
འདི་འགྱུར་ན་ནི་དེ་དག་ཀྱང༌། །འགྱུར་བ་དག་ཏུ་མཐོང་བ་ཡིན། །བློའི་རྒྱུ་དབང་པོ་ཡིན་ན་
མིག་ལ་སོགས་པའི་དབང་པོ་རེ་རེ་ལ་གནོད་པ་དང་བཅས་པས་ཡིད་ཀྱི་བློ་ལ་གནོད་ཅིང་ལྡོག་པར་རིགས་་་
པ་ལས། དེ་ལྟ་བུ་ཡོད་པ་མ་ཡིན་ནོ། །བློ་འདི་ལོག་ཅིང་འགྱུར་ན་ནི་དབང་པོ་དེ་དག་ཀྱང་ལྡོག་པར་
འགྱུར་བ་དག་ཏུ་མཐོང་བའི་ཕྱིར་ཡིད་ཉིད་དབང་པོའི་རྒྱུར་གྲུབ་བོ། །དེ་ལྟ་ན་རྒྱུ་ཡིད་རྒྱུན་དུ་ཡོད་པའི་
ཕྱིར་དབང་པོ་འདི་དག་ཀྱང་རྒྱུན་དུ་འབྱུང་བར་འགྱུར་ལ། དེ་ལྟ་ན་སྲོག་ཆགས་འཆི་བ་མེད་པར་འགྱུར་
རོ་ཞེ་ན། དེ་ཕྱིར་བློ་གནས་པ་ཡི་རྟེན། །བློ་ཉིད་ལ་ནི་བརྟེན་པ་འགའ། །དབང་པོ་
རྣམས་ཀྱི་རྒྱུ་ཡིན་པས། །དེ་ཕྱིར་བློ་ལས་དབང་པོ་ཡིན། །ཞེས་ཏེ་བློ་དེ་དབང་པོའི་རྒྱུ་ཡིན་པ་
དེའི་ཕྱིར། བློ་ལུས་འདི་དང་ལྷན་ཅིག་ཏུ་གནས་པའི་རྟེན་ནམ་རྒྱུ་ནི་སེམས་སྔ་མ་ཙམ་དུ་མ་ཟད་ཀྱི་བློ་
འདི་ཉིད་ལ་བརྟེན་པའི་ལས་འགའ་ཞིག་དབང་པོ་རྣམས་ཀྱི་རྒྱུ་ཡིན་པས། དེའི་ཕྱིར་བློ་ལས་དབང་པོ་
འབྱུང་ བར་གྲུབ་ཀྱང་ ལས་ཟད་པ་ན་རྟག་ཏུ་ལྷན་ཅིག་ཏུ་གནས་པ་ཡང་མ་ཡིན་ནོ། །དེས་ན་ལུས་སེམས་
ལྷན་ཅིག་ཏུ་གནས་པ། དེ་འདྲའི་འཕེན་བྱེད་ཀྱི་ལས་ཡོད་པར་གྱུར་ན། །ཕྱིས་ཀྱང་ལུས་སེམས་
ལྷན་ཅིག་གནས་པ་དེ་འདྲར་འགྱུར་བ་ཡིན་ནོ། །གལ་ཏེ་ཡིད་ལུས་ལ་མི་རྟེན་ན་བཅོམ་ལྡན་འདས་
ཀྱིས་ལུས་སེམས་ནི་ཕན་ཚུན་རྗེས་སུ་བྱེད་པའོ་ཞེས་གསུངས་པ་དང་འགལ་ལོ་ཞེ་ན། དེ་ཡི་ཤེས་པས་
ཕན་འདོགས་ཕྱིར། །ཡིད་ནི་ལུས་ལ་བརྟེན་པར་བཤད། །ཡུལ་དང་ལུས་དང་ཡིད་ལ་བྱེད་
134



པས་བློའི་ཁྱད་པར་ལུས་ཀྱི་རྣམ་པར་ཤེས་པ་བསྐྱེད་ལ། ལུས་ཀྱི་རྣམ་པར་ཤེས་པ་དེས་ཡིད་ལ་ཕན་
འདོགས་པའི་ཕྱིར་ཡིད་ལུས་ལ་བསྟེན་པར་བཤད་ཀྱི་ལུས་ཉིད་ཀྱིས་བློ་བསྐྱེད་པ་ནི་མ་ཡིན་ཏེ་ལུས་ཀྱི་རྣམ་་་
པ་ཤེས་པའི་ཉེར་ལེན་ཡང་ཡིད་ལ་བྱེད་པ་ཡིན་པའི་ཕྱིར་རོ། །གལ་ཏེ་དབང་པོ་མེད་པར་བློ། །
མ་ཡིན་དེ་ཡང་དེ་མེད་པར། །དེ་ལྟར་ཕན་ཚུན་རྒྱུ་ཉིད་པས། །དེ་ཕྱིར་ཕན་ཚུན་རྒྱུ་ཅན་
ཡིན། །གལ་ཏེ་དབང་པོ་མེད་པར་བློ་ཡོད་པ་མ་ཡིན་པས་ལུས་བློའི་རྒྱུར་འདོད་པ་དེ་བཞིན་དུ། བློ་དེ་
ཡང་མེད་པར་དབང་པོ་ཡོད་པ་མ་ཡིན་པས། དབང་པོ་སྔ་མའི་ཉེར་ལེན་དང་བློའི་ལྷན་ཅིག་བྱེད་པ་ལས་
དབང་པོ་ཕྱི་མ་དང༌། བློའི་ཉེར་ལེན་དང་ད བང་བོའི་ལྷན་ཅིག་བྱེད་པ་ལས་བློ་ཕྱི་མ་སྐྱེ་བར་འགྱུར་བས་
དབང་པོའང་བློའི་རྒྱུ་དང༌། བློའང་དབང་པོའི་རྒྱུ་ཡིན་པས་བློའང་དབང་པོའི་རྒྱུ་ཅན་འབྲས་བུ་ཡིན་ལ་
དབང་པོའང་བློའི་འབྲས་བུ་ཡིན་ནོ། །དེའི་ཕྱིར་ཐུག་པ་མེད་པར་གྲུབ་པ་ཡིན་ནོ། །
གཉིས་པ་ལུས་རྟག་པ་བློའི་རྒྱུར་མི་འཐད་པ་ནི། གལ་ཏེ་ལུས་ཉིད་བློའི་རྒྱུ་ཡིན་གྱི་བློ་ལུས་ཀྱི་རྒྱུ་མ་
ཡིན་ན་ལུས་རྟག་པ་རིམ་པ་ཅན་མ་ཡིན་པ་བློའི་རྒྱུ་ཡིན་ནམ། རིམ་པ་ཅན་མི་རྟག་པ་རྒྱུ་ཡིན་བརྟག་གྲང་
ལུས་རྟག་པ་བློའི་རྒྱུ་ཡིན་ནོ་ཞེ་ན། རིམ་ཅན་མིན་ལས་རིམ་ཅན་མིན། །ཁྱད་པར་ཅན་མིན་
ལྟོས་པའང་མིན། །ལུས་ལས་རིམ་གྱིས་བློ་འགྱུར་ན། །དེའི་ཡང་རིམ་པ་གསལ་བར་
བྱེད། །ལུས་རིམ་པ་ཅན་མ་ཡིན་པ་ལས་བློ་རིམ་པ་ ཅན་དུ་སྐྱེ་བ་འཐད་པ་མ་ཡིན་པས་བློ་ཐམས་ཅད་
ཅིག་ཅར་དུ་སྐྱེ་བར་འགྱུར་རོ། །གང་རྒྱུ་རིམ་པ་ཅན་མ་ཡིན་པ་ལས་འབྲས་བུ་རིམ་པ་བཞིན་སྐྱེ་བ་མེད་
དེ་ནམ་མཁའ་ལས་པད་མོ་བཞིན། བུས ཀྱང་རིམ་མེད་པོར་ཁྱོད་འདོད་པའོ་ཞེས་པ་རྒྱུ་མ་དམིགས་
པའོ། །ལུས་རྟག་པ་རིམ་པ་ཅན་ཡིན་ནའང་བློ་རིམ་པ་བཞིན་དུ་འབྱུང་བ་ལ་འགལ་བ་མེད་དེ། རྐྱེན་
རིམ་པ་ཅན་ལ་ལྟོས་པས་སོ། །ཞེ་ན། རྟག་པ་རྐྱེན་གྱིས་ཁྱད་པར་དུ་བྱར་མེད་པ་ཅན་ཡིན་པའི་ཕྱིར།
རྐྱེན་ལ་ལྟོས་པའང་མིན་ནོ། །གལ་ཏེ་ད་ལྟར་གྱི་ལུས་རྟག་པ་མ་འོངས་པའི་བློ་བསྐྱེད་པའི་རྐྱེན་དང་།
མ་ཕྲད་པས་མ་འོངས་པའི་བློ་མི་བསྐྱེད་ན། མ་འོངས་པའི་བློ་བསྐྱེད་པའི་རྐྱེན་དང་ཕྲད་དུས་ན་ཡང་མི་
བསྐྱེད་པར་འགྱུར་ཏེ། མ་འོངས་པའི་བློ་མི་སྐྱེད་པའི་ད་ལྟར་གྱི་བློ་འདི་དང་ཁྱད་པར་མེད་པའི་ཕྱིར་
རོ། །གལ་ཏེ་ཁྱད་པར་ཡོད་ན་ནི་ལུས་མི་རྟག་པར་འགྱུར་རོ། །དེས་ན་ལུས་རྟག་པ་ལས་རིམ་གྱིས་བློ་
སྐྱེ་ བར་འགྱུར་ན། ལུས་ཀྱི་དེའི་ཡང་སྔ་ཕྱི་རིམ་པ་ཅན་དུ་གསལ་བར་བྱེད་པར་འགྱུར་ཏེ། འདས་པའི་
བློ་བསྐྱེད་པའི་ལུས་དང་། ད་ལྟ་བ་དང་། མ་འོངས་པའི་བློ་སྐྱེད་པར་བྱེད་པའི་ལུས་གཞན་དང་གཞན་
རུ་གྲུབ་པས་སོ། །དེས་ན་བློའི། སྐད་ཅིག་སྔ་མ་སྔ་མ་ནི། །སྐད་ཅིག་རེ་རེ་སྔོན་མེད་ཕྱི་མ་
135



དེའི། །རྒྱུ་ཡིན་པ་དེའི་ཕྱིར་ན་རྒྱུ། །སྐད་ཅིག་སྔ་མ་དུས་ཐམས་ཅད་ཀྱི་ཚེ་ན་མཐོང་བ་
ཉིད། །ཡིན་པས་འབྲས་བུ་སེམས་ཀྱི་སྐད་ཅིག་ཕྱི་མ་ཡང་དུས་ཐམས་ཅད་ཀྱི་ཚེ་མཐོང་བ་ཉིད་ཡིན་
ནོ། །
གསུམ་པ་ཕྱི་མ་མེད་པའི་སྒྲུབ་བྱེད་དགག་པ་ནི། ཁ་ཅིག་ན་རེ། འཆི་ཁའི་རིག་པ་ནི་རིག་པ་ཕྱི་མ་
མི་བསྐྱེད་དེ། ཐ་མའི་སེམས་ཡིན་པའི་ཕྱིར་ཉེས་བྲལ་ཐ་མའི་རིག་པ་ བཞིན་ནོ། །ཞེས་ཟེར་རོ། །
འདི་མི་འཐད་དེ་འཆི་སེམས། ཐ་མའི་སེམས་ནི་སེམས་ཕྱི་མ་གཞན་དང༌། །མཚམས་སྦྱོར་བ་
ལ་འགལ་བ་ཅི་ཞིག་ཡོད། །འདི་ལ་ལྷན་ཅིག་མི་གནས་པའི་འགལ་བ་ཡོད་པ་མ་ཡིན་ཏེ། འཆི་
སེམས་འོངས་པས་གཞན་དུ་མཚམས་སྦྱོར་བ་བཟློག་པ་མཐོང་བ་མེད་པའི་ཕྱིར་རོ། །དེ་ཉིད་ཀྱི་ཕྱིར་ཕན་
ཚུན་སྤངས་ཏེ་གནས་པའི་འགལ་བ་ཡང་མ་ཡིན་ཏེ། སྐྱེ་བ་གཞན་དུ་མཚམས་སྦྱོར་བ་སྣང་དུ་མི་རུང་བས་
སོ། །གང་དཔེར་བཞག་པའི། དགྲ་བཅོམ་སེམས་གང་ཡིན་དེ་ཡང་། །རྒྱུ་གང་ལས་མཚམས་
སྦྱོར་མེད་པར་འདོད། །པ་ཡིན། གྲུབ་མཐའ་ལས་མ་འགགས་པའི་སེམས་ཀྱིས་སུ། །ཚོར་བ་
ཉམས་སུ་མྱོང་གྱུར་པ། །མར་མེ་ཤི་བ་གྱུར་པ་ལྟར། །དེ་ཡི་སེམས་ནི་རྣམ་པར་ཐར། །ཞེས་འབྱུང་
བས་སོ་ཞེ་ན། ཁྱེད་ནི་དགྲ་བཅོམ་པ་མི་འདོད་པས་གྲུབ་མཐའ་དེ་ཚད་མར་མི་འདོད་ན། སླར་ཡང་།
ཚད་མས་མ་གྲུབ་དོན་ཅན་གྱི། །གྲུབ་མཐའི་རྗེས་སུ་འབྲང་ངམ་ཅི། །དེ་ཡང་ཚད་མར་གྲུབ་
པར་འདིར་ཡང་མི་འདོད་པའོ། །ཡང་ན་དགྲ་བཅོམ་པའི་རིག་པ་རྒྱུན་ཆད་པ་ཚད་མས་མ་གྲུབ་པའི་
གྲུབ་མཐའ་ཡིན་པས་དེའི་རྗེས་སུ་དེ་མི་འབྲང་ངོ་ཞེས་པའི་དོན་ནོ། །གལ་ཏེ་དེ་རྒྱུ་བྲལ་ཕྱིར་ན། །
དེ་ཉིད་འདིར་ཡང་ཅིས་མི་བརྗོད། །དགྲ་བཅོམ་ཐ་མའི་སེམས་ཕྱི་མ་ལ་མཚམས་མི་སྦྱོར་ཏེ།
སེམས་ཀྱི་རྒྱུ་ལུས་དང་བྲལ་བའི་ཕྱིར་རོ། །ཞེ་ན། རྒྱུ་ལུས་དང་བྲལ་བའི་རྟགས་དེ་ཉིད་འཆི་སེམས་
འདིར་ཡང་ཅིའི་ཕྱིར་རྗོད་པར་མི་བྱེད་དེ་དེ་ཉིད་བརྗོད་པར་རིགས་སོ། །དེ་ལྟ་ནའང་སེམས་ཀྱི་རྒྱུ་ལུས་
ཡིན་པ་ཉིད་འགོག་པར་འགྱུར་རོ། །་
བཞི་པ་དབང་པོས་ཟིན་པ་དང་མ་ཟིན་པར་བརྟ གས་ལ་དགག་པ་ནི། དེ་བློ་བཞིན་དུ་འཛིན་
འགྱུར་ཕྱིར། །དབང་པོ་བཅས་ལས་ཡིད་ཤེས་མིན། །ཤེས་སྐྱེད་ནུས་པ་ཐ་དད་ཕྱིར། །
ཀུན་ལས་ཀྱང་ནི་མ་ཡིན་ནོ། །གལ་ཏེ་དབང་པོ་ལས་བློ་འབྱུང་ན། ཡིད་དེ་ཡང་དབང་པོའི་བློ་
བཞིན་དུ་ཡུལ་གཟུགས་ལ་སོགས་པ་སོ་སོར་འཛིན་པར་འགྱུར་བའི་ཕྱིར། དེ་ལྟ་ན་ཡིད་ཤེས་དང་དབང་
ཤེས་ཁྱད་མེད་པར་འགྱུར་རོ། །དབང་པོ་ལས་སྐྱེ་ཡང་གཟུགས་ལ་སོགས་པ་སོ་སོར་འཛིན་པ་མ་ཡིན་
--
༣
136



ཏེ། དབང་ཤེས་ནི་དབང་པོ་གཟུགས་ལ་སོགས་པ་དང་ཚོགས་པ་ལས་སྐྱེ་ལ། ཡིད་ཤེས་ནི་གཟུགས་
སོགས་དང་མ་ཚོགས་པའི་དབང་པོ་ལས་ཀྱང་སྐྱེ་བར་འགྱུར་བས་དབང་ཤེས་དང༌། ཡིད་གཉིས་ཀའི་རྒྱུ་
དབང་པོ་ཡིན་ཏེ། ཐལ་བ་དང་། དུ་བ་གཉིས་ཀའི་རྒྱུ་མེ་ཡིན་པ་བཞིན་ནོ་ཞེ་ན། གང་ད བང་པོའི་བྱ་
བ་ལས་བྱུང་ བའི་ཤེས་པ་དེ་ནི་ད བང་པོ་ལས་སྐྱེས་པའི་དབང་ཤེས་སུ་འདོད་ལ། ཡིད་ལ་ནི་དབང་པོ་ལ་
བརྟེན་པའི་བྱ་བ་དེ་མེད་པའི་ཕྱིར་ད བང་པོ་དང་ བཅས་པ་ལས་ཡིད་ཤེས་སྐྱེས་པ་མ་ཡིན་ནོ། །ཞེས་པ་
ནི་རྒྱུན་གྱིའོ། །ཡང་ན་དབང་པོ་ལས་ཡིད་ཤེས་སྐྱེ་ན་དབང་པོ་རེ་རེ་བའམ། ཚོགས་པ་ལས་སྐྱེ་རེ་རེ་
ལས་སྐྱེ་ན་ནི་མིག་གམོ་རྣ་བ་ལ་སོགས་པ་གང་རུང་ལས་སྐྱེ་བར་འགྱུར་ལ། དེ་ལྟ་ན་མིག་ལས་སྐྱེས་ན་ནི་
མིག་དེའི་བློ་བཞིན་དུ་གཟུགས་ཁོ་ན་འཛིན་པར་འགྱུར་ལ། རྣ་བ་ལ་སོགས་པ་ལ་ཡང་དེ་བཞིན་ནོ། །
དབང་པོ་ཚོགས་པ་ལས་སྐྱེ་ན་མིག་གིས་གཟུགས་འཛིན་གྱི་ཤེས་པ་བསྐྱེད་པ་ལ་སོགས་ཤེས་པ་སྐྱེད་པའི་་་་་
ནུས་པ་ཐ་དད་དུ་ཡོད་པའི་ཕྱིར། མིག་ཤེས་བསྐྱེད་པ་ནི་རྣ་བ་ལ་སོགས་པ་ལ་ལྟོས་པ་མེད་ལ། གཞན་
ཡང་དེ་བཞིན་ནོ། །གལ་ཏེ་ལྟོས་ན་ས་མ་ཚང་ན་མྱུ་གུ་མི་སྐྱེ་བ་ལྟར་མིག་ལ་སོགས་པ་དབང་པོ་གང་རུང་
མ་ཚང་ན་ཡང་ཡིད་ལྡོག་པར་འགྱུར་རོ། །གལ་ཏེ་དབང་པོ་མེད་པའི་ལུས་ལས་སེམས་འབྱུང་ངོ་ཞེ་ན།
སེམས་མེད་ཉིད་ཕྱིར་གཞན་ལས་མིན། །དབང་པོ་མེད་པའི་ལུས་གཞན་ལས་སེམས་འབྱུང་ བའང་
མ་ཡིན་ཏེ། ཉེར་ལེན་གྱི་རྒྱུ་སེམས་མེད་པའི་ཕྱིར་རོ། །
གསུམ་པ་བཀག་པ་ལ་མི་འཐད་པ་སྤང་བ་ནི། གལ་ཏེ་ལུས་ལས་སེམས་མི་འབྱུང་ན་ལུས་སེམས་
ལྷན་ཅིག་གནས་པ་མི་འཐད་དོ་ཞེ་ན། སྐྱོན་མེད་དེ། རྒྱུ་གཅིག་ཕྱིར་ན་ལྷན་ཅིག་གནས། །
དབང་བཞིན་གཟུགས་དང་རྡོ་བཞིན་ནོ། །སེམས་ཙམ་ནི་ལུས་ལ་འབྱུང་བ་མ་ཡིན་ཡང་། འདོད་
གཟུགས་སུ་སྐྱེས་པའི་ཚེ་རེས་འགའ་ལྷན་ཅིག་ཏུ་གནས་པར་འགྱུར་བ་ནི་ལས་ཀྱིས་ལུས་སེམས་རྒྱུ་ཚོགས་པ་
ཚར་གཅིག་ལས་སྐྱེས་པའི་ཕྱིར། དབང་པོ་རྣམས་རེས་འགའ་ལྷན་ཅིག་ཏུ་གནས་པ་ ཡིན་ཏེ། རོ་
གཟུགས་ལྷན་ཅིག་ཏུ་གནས་པ་བཞིན་ནོ། །ལུས་ལས་སེམས་འབྱུང་བ་ཡིན་ཏེ། ལུས་ནད་ལ་སོགས་
པས་འགྱུར་བ་ན་སེམས་ཀྱང་ རྣམ་པར་འགྱུར་བའི་ཕྱིར་རོ་ཞེ་ན། དོན་གྱི་སྒོ་ནས་འགྱུར་བ་ཡིན། །
དོན་ནད་ཀྱི་རེག་བྱ་དང༌། ལུས་དང༌། ཡིད་ལ་བྱེད་པ་ལས། ལུས་ཀྱི་རྣམ་པར་ཤེས་པ་གདུང་བའི་
རྣམ་ལྡན་དུ་སྐྱེས་པ་ཡིན་ཏེ། སྟག་ཐོས་པ་དང་ཁྲག་མཐོང་བ་ལས་བརྒྱལ་ བར་འགྱུར་བ་བཞིན་ནོ། །
བཞི་པ་ལུས་སེམས་ཉིད་ཀྱི་འབྲེལ་བ་ལ་བརྟ གས་ཏེ་དགག་པ་ལ་བདུན་ཏེ། ལུས་སེམས་ལ་རྗེས་སུ་
འགྲོ་ལྡོག་མ་གྲུབ་པས་རྒྱུ་འབྲས་མ་ཡིན་པ་དང་། མཐུན་རྐྱེན་གྱིས་ཁྱད་པར་དུ་བྱས་པའི་ལུས་བློའི་རྒྱུར་
137



འདོད་པ་དགག་པ་དང་། འགལ་རྐྱེན་དང་བྲལ་བའི་ལུས་བློའི་རྒྱུར་འདོད་པ་དགག་པ་དང་། ༣ ལུས་
བློའི་ཉེར་ལེན་དུ་འདོད་པ་དགག་པ་དང་། རྟེན་དང་རྟེན་པར་འདོད་པ་དགག་པ་དང༌། བློ་ལུས་ཀྱི་
འཕེལ་འགྲིབ་ཀྱི་རྗེས་སུ་མི་བྱེད་པ་དང་། འཕེལ་འགྲིབ་བྱེད་པ་སྣང་བ་སེམས་ཀྱི་ཁྱད་པར་དུ་སྒྲུབ་
པའོ། །་་
དང་པོ་ནི། རྟག་ཏུ་དེ་ཡི་རྗེས་འཇུག་ཕྱིར། །གང་ཞིག་ཡོད་པས་ཕན་འདོགས་བྱེད། །
དེ་རྒྱུ་དེ་ཕྱིར་བདུན་པ་དང༌། །སྐྱེས་ཕྱིར་ཞེས་ནི་བཤད་པ་ཡིན། །ལུས་དང་ལྡན་པ་ལས་
སེམས་འབྱུང་ བའི་ཕྱིར་ལུས་ཉིད་སེམས་ཀྱི་རྒྱུ་ཡིན་ནོ། །ཞེ་ན། སེམས་ཀྱི་ཁྱད་པར་འགའ་ཞིག་བསྐྱེད་
པའི་རྒྱུ་ནི་ལུས་ཡིན་ནའང་། སེམས་ཀྱི་ངོ་བོ་བསྐྱེད་ པའི་རྒྱུ་ལུས་མ་ཡིན་ཏེ་འགའ་ཞིག་ཏུ་ལུས་ལོག་ཀྱང་
སེམས་མི་ལྡོག་པའི་ཕྱིར་རོ། །དེས་ན་འབྲས་བུའི་ངོ་བོ་དེ་ནི་རྟག་ཏུ་ཉེར་ལེན་གྱི་རྒྱུ་དེའི་རྗེས་སུ་འཇུག་
པའི་ཕྱིར་ཉེར་ལེན་གྱི་རྒྱུ་སེམས་སྔ་མ་གང་ཞིག་ཡོད་པས་སེམས་ཕྱི་མ་ལ་ཕན་འདོགས་པར་བྱེད་པས།
སེམས་སྔ་མ་ཡོད་ན་ནི་སེམས་ཕྱི་མ་ཡོད་ལ་སེམས་སྔ་མ་ལོག་ན་སེམས་ཕྱི་མ་ལྡོག་པའི་ཕྱིར་སེམས་སྔ་མ་་་་་
ཉིད་སེམས་ཕྱི་མ་དེའི་ཉེར་ལེན་གྱི་རྒྱུར་གྲུབ་ཀྱི་ལུས་ནི་མ་ཡིན་ཏེ། གཟུགས་མེད་དུ་ལུས་ལོག་ཀྱང་སེམས་
མི་ལྡོག་པའི་ཕྱིར་རོ། །དེ་ཉིད་ཀྱི་ཕྱིར་བཅོམ་ལྡན་འདས་ཀྱིས། འདི་ཡོད་ན་འདི་འབྱུང་ཞེས་བདུན་པ་
དང༌། འདི་ཡོད་པ་ལས་འདི་སྐྱེ་ཞེས་ལྔ་པའི་ཚིག་གིས་གསུངས་པ་ཡང་རྟག་ཏུ་རྗེས་སུ་འཇུག་པ་ཉེར་
ལེན་གྱི་རྒྱུ་ཁོ་ན་ལ་དགོངས་ཏེ་གསུངས་པ་ཡིན་ནོ། །འགའ་ཞིག་ཚེ་ན་སེམས་རྒྱུན་ལ། །ཕན་
འདོགས་བྱེད་པའང་ཡིན་བླ་སྟེ། །བུམ་སོགས་ལ་ནི་མེ་སོགས་བཞིན། །དེ་ཙམ་གྱིས་ནི་
ལྡོག་པ་མིན། །འདོད་གཟུགས་སུ་སྐྱེས་པའི་དུས་འགའ་ཞིག་གི་ཚེ་སེམས་ཀྱི་རྒྱུན་ལུས་དེ་དང་ལྷན་ཅིག་
གནས་པ་ལ་ལུས་སྔ་མས་ཕན་འདོགས་པར་བྱེད་པ་ཡོད་པ་ཡིན་ནའང་བླ་སྟེ་སེམས་ཀྱི་ཁྱད་པར་འགའ་་་་
ཞིག་གི་རྒྱུར་གྱུར་པ་ ཡིན་གྱི། དེ་ཙམ་གྱིས་སེམས་ཀྱི་ངོ་བོ་ལ་ཕན་འདོགས་པར་བྱེད་པ་མ་ཡིན་ཏེ། ལུས་
ལོག་ཀྱང་སེམས་ཀྱི་ངོ་བོ་མི་ལྡོག་པའི་ཕྱིར་རོ། །དཔེར་ན་བུམ་པ་དང་ཁམ་ཕོར་ལ་སོགས་པའི་ཁྱད་པར་
ཚོས་པ་ལ་ཕན་འདོགས་པར་བྱེད་པ་མེ་དང་བུད་ཤིང་ལ་སོགས་པ་ཡིན་ནའང་མེ་ལ་སོགས་པ་ཉེར་ལེན་གྱི་་
རྒྱུ་མ་ཡིན་ཏེ་མེ་ལོག་ཀྱང་བུམ་པ་མི་ལྡོག་པ་བཞིན་ནོ། །འཇིམ་པ་དང་གསེར་ལ་སོགས་པ་ལོག་ན་ནི་
བུམ་པ་ལྡོག་པའི་ཕྱིར་དེ་དག་ཉེར་ལེན་གྱི་རྒྱུ་ཡིན་ནོ། །གལ་ཏེ་ལུས་ཉེར་ལེན་གྱི་རྒྱུ་ཡིན་ན། ཤི་བའི་
ཚེ། ལུས་ནི་གནས་པ་ཉིད་ན་སེམས། །ལྡོག་པ་མེད་པར་ཐལ་བར་འགྱུར་རོ། །
གཉིས་པ་མཐུན་རྐྱེན་གྱིས་ཁྱད་པར་དུ་བྱས་པའི་ལུས་སེམས་ཀྱི་རྒྱུར་འདོད་པ་དགག་པ་ནི། བློའི་
138



རྒྱུ་ལུས་ཡིན་ཡང་ཤི་བའི་ཚེ་ལུས་གནས་པས་སེམས་མི་ལྡོག་པར་ཐལ་བར་མི་འགྱུར་ཏེ། ལུས་ལ་མཐུན་
རྐྱེན་དབུགས་དང་བཅས་པར་གྱུར་པ་ན་སེམས་བསྐྱེད་པར་བྱེད་པ། ཤི་བའི་ཚེ་དབུགས་མེད་པ་ན་སེམས་
འབྱུང་ བར་མི་འགྱུར་རོ་ཞེ་ན། དེ་ཡོད་ཚོད་དང་དབང་གྱུར་ཕྱིར། །དེ་ལས་འབྱུང་རྔུབ་དེ་མ་
ཡིན། །རླུང་འབྱིན་པ་དང་འདྲེན་པ་ནི། །འབད་རྩོལ་མེད་པར་གང་ལས་ཡིན། །དབུགས་
དང་བཅས་པའི་ལུས་སེམས་ཀྱི་རྒྱུ་ཡིན་ན་དབུགས་སེམས་ཀྱི་རྒྱུར་འགྱུར་བ་ལས། དེ་ནི་མ་ཡིན་ཏེ་སེམས་
ཉིད་དབུགས་ཀྱི་རྒྱུ་ཡིན་ཏེ། སེམས་དེ་ཡོད་ན་དབུགས་དེ་ཡོད་ལ་སེམས་དེ་ཉིད་དབུགས་འབྱུང་རྔུབ་ལ་
ད བང་དུ་གྱུར་པའི་ཕྱིར་སེམས་དེ་ལས་དབུགས་འབྱུང་རྔུབ་འབྱུང་གི་དབུགས་ལས་ནི་སེམས་དེ་འབྱུང་བ་ས་
མ་ཡིན་ཏེ། དབུགས་ཕྱིར་འབྱིན་པ་དང་ནང་དུ་འདྲེན་པ་ནི་སེམས་ཀྱི་འབད་རྩོལ་མེད་པར་ནམ་ཡང་མ་
ཡིན་ནོ། །གལ་ཏེ་དབུགས་སེམས་ཀྱི་རྒྱུ་ཡིན་ན། དབུགས་དེ་དག་ཕུལ་བྱུང་འགྲིབ་པ་ལས། །
སེམས་ཕུལ་བྱུང་འགྲིབ་པ་ཐོབ་པར་འགྱུར། །བ་ལས་ནད་ཀྱིས་གཟིར་བ་དང་། རྣལ་འབྱོར་པ་ལ་
སོགས་པ་ལ་བཟློག་པར་མཐོང་བའི་ཕྱིར་རོ། །གཞན་ཡང་དབུགས་སེམས་ཀྱི་རྒྱུ་ཡིན་ན་དབུགས་ཀྱི་རྒྱུ་
ཅི་ཡིན། ལུས་ཡིན་ནོ་ཞེ་ན། དེ་དག་ལ་ཡང་ཐལ་བ་སྔ་མ་ལུས་ནི་གནས་པ་ཉིད་ན་དབུགས། |
ལྡོག་པ་མེད་པར་ཐལ་བར་འགྱུར། །ཞེས་པ་མཚུངས་པ་ཡིན། སེམས་ཀྱི་རྒྱུ་སེམས་སྔ་མ་ཡིན་ནའང་།
འཆི་ཀའི་ཚེའང་སེམས་སྔ་མ་ཡོད་པའི་ཕྱིར། སེམས་ནི་གནས་པ་ཉིད་ན་སེམས། །ལྡོག་པ་མེད་པས་
ཐལ་བར་འགྱུར་བ་མཚུངས་སོ། །ཞེ་ན། སེམས་ལུས་དེ་ལ། གནས་པའི་འཕེན་བྱེད་ཀྱི་རྒྱུ་ཚེ་རིང་
༑ འགྱུར་གྱི་ལས་ལ་སོགས་པ་གཞན་དག་ཀྱང་། གང་ཕྱིར་རྒྱུ་ནི་ཡིན་པར་འདོད། །དེ་རྒྱུ་སེམས་པ་
མ་ཡོད་པས་སེམས་ཙམ་མི་ལྡོག་མོད། ལུས་དེ་ལ་སེམས་གནས་པའི་ལས་ཟད་པར་གྱུར་ན་ནི་མ་ཡིན་ནོ། །
གསུམ་པ་འགལ་རྐྱེན་དང་བྲལ་བའི་ལུས་སེམས་ཀྱི་རྒྱུར་འདོད་པ་དགག་པ་ནི། གལ་ཏེ་སྡོང་བུ་
ལ་སོགས་བཞིན། །ཉེས་པས་མི་མཐུན་ལུས་རྒྱུ་ཡིན། །ལུས་སེམས་ཀྱི་རྒྱུ་ཡིན་ཡང་གནས་པ་ན་
སེམས་མི་ལྡོག་པར་ཐལ་བར་མི་འགྱུར་ཏེ། ལུས་སྐྱོན་མེད་སེམས་ཀྱི་རྒྱུ་ཡིན་གྱི། ཉེས་པ་རླུང་མཁྲིས་བད་
ཀན་གསུམ་ཆ་མ་སྙོམས་པས་མི་མཐུན་པའི་ཕྱོགས་སྟོབས་དང་ལྡན་པའི་ལུས་དེས་སེམས་བསྐྱེད་པའི་རྒྱུ་་་་
མིན་ཏེ། སྡོང་བུ་མར་མེའི་རྒྱུ་ཡིན་ཡང་། བརླན་ཅན་དང་དྲི་མ་ཅན་མར་མེའི་རྒྱུ་མ་ཡིན་པ་བཞིན་
ནོ། །ཞེ་ན། ཤི་བས་ཉེས་པ་མཉམ་གྱུར་ཚེ། །ཐར་འང་འཚོ་བ་དག་ཏུ་འགྱུར། །ཉེ ས་
པ་ཆ་མི་མཉམ་པའི་ལུས་ཀྱིས་སེམས་བསྐྱེད་པར་མ་ནུས་ན། ཤི་མ་ཐག་ཉེས་པ་གསུམ་ཆ་མཉམ་པར་
འགྱུར་བའི་ཕྱིར་ལུས་དེ་ལས་དེ་མ་ཐག་སེམས་བྱུང་སྟེ་སླར་འཚོ་བར་འགྱུར་རོ། །ཤིང་མེར་བསྲེ གས་
139



，
་
•་ ་ །
：
་
པའི་ཚེ། གལ་ཏེ་མེ་ནི་ལྡོག་ན་མར་། ་ ་ །ཤིང་གི་འགྱུར་བ་སོལ་བར་གྱུར་པ་ཤིང་དུ་མི་ལྡོག་པ་
བཞིན་དུ་ཤི་བའི་ཚེ་ཉེས་པ་མཉམ་པར་གྱུར་ནའང་སེམས་དེ་ནི་ལྡོག་པ་མེད་དོ་ཞེ་ན། དེ་ནི་མ་ཡིན་
ཏེ། ཤིང་བསྲེགས་པ་ལ་ནི་གསོ་བའི་སྦྱོར་བ་མེད་ལ། ནད་ལ་གསོ་བའི་སྦྱོར་བ་ཡོད་པའི་ཕྱིར་རོ། །
སླར་མི་འབྱུང་བར་འགའ་ཞིག་ནི། །ལ་ལར་འགྱུར་བ་སྐྱེད་པར་བྱེད། །འགའ་ཞིག་
ལྡོག་པ་ཡིན་ཕྱིར་དཔེར། ་།ཤིང་དང་གསེར་ལ་མེ་བཞིན་ནོ།	།སླར་མི་འབྱུང་ བར་འགའ་ཞིག་
ལ་ལར་གཏན་ནས་འགྱུར་བ་སྐྱེད་པར་བྱེད་དེ་ཤིང་མེར་བསྲེགས་པ་བཞིན་ནོ། །འགའ་ཞིག་ནི་སྤངས་
ཀྱང་སླར་ལྡོག་པར་འགྱུར་ཏེ། གསེར་མེར་བཞུ་བ་བཞིན་ནོ། །དང་པོ་ཤིང་མེར་བསྲེགས་པ་ལྟ་བུ་ནི།
ཚབས་ཆུང་ཡང་སླར་ལྡོག་པ་མ་ཡིན་ལ། གཉིས་པ་གསེར་གྱི་སྲ་བ་མེར་བཞུ་བ་ཉིད་བཞིན་དུ་སླར་ལྡོག་
ཏུ་རུང་བར་འགྱུར་བར་བྱས་པ་གང་ཡིན་པ་དེ་ནི་ཚབས་ཆེ་ཡང་སླར་ཡང་འབྱུང་ བར་འགྱུར་བ་ཡིན་ནོ། །
ཉིས་པ་ལས་གྱུར་པའི་ནད་ལ་ནི། གསོར་མི་རུང་བ་ཡོད་པ་མ་ཡིན་ནོ། །དེ་ལྟར་ན་གསོར་མི་རུང་བའི་
ནད་བརྒྱད་ལ་སོགས་པ་བཤད་དོ་སྙམ་ན། ཅུང་ཟད་གསོ་བྱ་མིན་བརྗོད་པ། །འཆོས་བྱེད་
རྙེད་པར་དཀའ་ཕྱིར་རམ། །ཚེ་ཟད་ཕྱིར་རོ་ཉེས་འབའ་ཞིག །ཡིན་ན་གསོ་མིན་མེད་པ་
ཉིད། །གསོ་བར་བྱ་བ་མ་ཡིན་པ་ཅུང་ཟད་བཤད་པ་ནི། འཆོས་བྱེད་ཀྱི་སྨན་པ་མཁས་པ་དང་།
སྨན་ལ་སོགས་པ་མཐུན་རྐྱེན་རྙེད་པར་དཀའ་བའི་ཕྱིར་དང་། རླུང་མཁྲིས་ལ་སོགས་པའི་ནད་ཕན་ཀྱང་
ཚེ་ཟད་ནས་འཆི་བ་ཡོད་པའི་ཕྱིར་རོ། །ཉེས་པ་འབའ་ཞིག་པའི་ནད་ཡིན་ན་གསོ་བར་བྱ་བ་མ་ཡིན་པ་
མེད་སྟེ། ནད་ལ་རྒྱུ་ཡོད་ཅིང་རྒྱུ་ལ་གཉེན་པོ་ཡོད་པའི་ཕྱིར་རོ། །རྒྱུ་ཡོད་ཕྱིར་དང་རྒྱུ་ཡི་ནི། །
གཉེན་པོ་གོམས་པས་ཟད་ཕྱིར་དང་། །རྒྱུ་ཡི་རང་བཞིན་ཤེས་པ་ ཡིས། , དེ་ཤེས་པའང་གྲུབ་པ་ཡིན། །
ཞེས་པ་འདིར་ཡང་སྦྱར་རོ།་ །གཞན་ཡང་ཉེས་པའི་འགལ་རྐྱེན་མེད་པའི་ལུས་སེམས་ཀྱི་རྒྱུ་ཡིན་ན།
ཤི་བའི་དུག་སོགས་ལྡོག་ཕྱིར་རམ། ། དེ་ཡི་སོས་ཟིན་བཅད་ལས་ཀྱང་། །ལུས་སེམས་ཀྱི་རྒྱུ་མི་
བྱེད་པར། འགྱུར་བའི་རྒྱུ་དང་བྲལ་བས་ན། །དེ་ཅིས་སླར་ཡང་འཚོ་མི་འགྱུར། །
བཞི་པ་ལུས་བློའི་ཉེར་ལེན་དུ་འདོད་པ་དགག་པ་ནི། གལ་ཏེ་ལུས་སེམས་ཀྱི་ཉེར་ལེན་གྱི་རྒྱུ་ཡིན་
ན། ཤི་བའི་ཚེ་ཉེར་ལེན་ལུས་ག ཞན་དུ་འགྱུར་བ་མེད་པར་ནི། ཉེར་ལེན་ཅན་སེམས་དག་
གཞན་དུ་འགྱུར་བར་ནི། བྱེད་པ་མི་ནུས་ཏེ་དཔེར་ན་འཇིམ་པ། །གཞན་དུ་འགྱུར་བ་མེད་པ་
ན་བུམ་སོགས་གཞན་དུ་མི་འགྱུར་བ་བཞིན་ནོ། །
དེས་ན་དངོས་པོ་གང་ཞིག ག ཞན དུ་འགྱུར་བ་མེད་པར་ནི། དངོས་པོ་གང་ཞིག་གུ ཞན དུ་
140
*
，
་
་་ ་ :



.
..
རྣམ་པར་འགྱུར་བ། །དེ་ནི་དེའི་ཉེར་ལེན་དུ་མི་རིགས་ཏེ། །བ་གླང་ངམ་གླང་ལོག་ཀྱང་བ་
མིན་ནམ། མཛོ་ལ་སོགས་པ་མི་ལྡོག་པ་བཞིན་ནོ། །སེམས་དང་ལུས་ཀྱང་དེ་བཞིན་དུ་ལུས་མ་
ལོག་ཀྱང་སེམས་ལྡོག་པའི་ཕྱིར་ལུས་ཉེར་ལེན་དང་སེམས་ཉེར་ལེན་ཅན་དུ་རིགས་པ་མ་ཡིན་ནོ། །དེ་ལྟ་
ན་ལུས་སེམས་ལྷན་ཅིག་ཏུ་གནས་པ་མི་འཐད་དོ་ཞེ་ན། དེ་རྒྱུ་ལྷན་ཅིག་བྱེད་པ་ལས། །སྐྱེ་བའི་
འབྲས་བུ་ལྷན་ཅིག་གནས། །མེ་དང་ཟངས་མའི་ཞུ་ཉིད་བཞིན། །ལུས་སེམས་ཀྱི་ཉེར་ལེན་གྱི་
རྒྱུ་མ་ཡིན་ནའང་། དེ་དག་གི་རྒྱུ་ཚོགས་པ་ལྷན་ཅིག་ཏུ་བྱེད་པ་ལས་སྐྱེས་པའི་འབྲས་བུ་ཡིན་པའི་ཕྱིར་
ལྷན་ཅིག་ཏུ་གནས་པ་ཡིན་ཏེ། རྒྱུ་ཚོགས་པ་མེ་དང་ཟངས་མའི་སྐད་ཅིག་སྔ་མ་ལས་སྐྱེས་པའི་ཟངས་མའི་
ཞུ་བ་མེ་དང་ལྷན་ཅིག་ཏུ་གནས་པ་བཞིན་ནོ། །
ལྔ་པ་ལུས་སེམས་རྟེན་དང་བརྟེན་པར་འདོད་པ་དགག་པ་ལ་བདུན་ལས། དང་པོ་ཡོད་པ་དང་མེད་
པར་བརྟ གས་ལ་དགག་པ་ནི། ཡོད་མེད་དག་ལ་རྟེན་མེད་ཕྱིར། །མ་ཡིན་ཡོད་པ་ལ་རྟེན་མི་
དགོས་ལ་མེད་པ་རྟེན་པར་མི་ནུས་པས་ཕྱིར་རྟེན་དང་རྟེན་པ་མེད་པའི་ཕྱིར་ལུས་སེམས་ནི་རྟེན་དང་་་་་་་་
བརྟེན་པར་འཐད་པ་མ་ཡིན་ནོ། །
གཉིས་པ་གཅིག་དང་ཐ་དད་དུ་བརྟགས་ལ་དགག་པ་ནི། ཡོད་པའི་གནས་པའི་རྒྱུ་ནི། །རྟེན་
ཡིན་ནོ་ཞེ་ན་འདི་རྟེན་མེད། །གནས་པ་པོ་ལས་གཞན་མིན་ཕྱིར། །གཞན་ཡིན་ན་ཡང་དེ་
རྒྱུ་ཉིད། །དེས་ནི་དངོས་པོ་ཅི་ཞིག་བྱས། །རྟེན་གནས་པ་པོ་བློ་ལས་གཞན་མིན་ནམ། ་ ག ཞན་
ཡིན་དང་པོ་ལྟར་ན་བློ་འདིའི་རྟེན་མེད་པ་ཉིད་དུ་འགྱུར་ཏེ། རྟེན་དེ་གནས་པ་པོ་བློ་ལས་གཞན་དུ་མེད་
པའི་ཕྱིར་རོ། །གཉིས་པ་གཞན་ཡིན་ནའང་ཕན་བཏགས་ན་ནི་རྟེན་ཡུས་དེ་སེམས་ ཀྱི་རྒྱུ་ཉིད་དུ་འགྱུར་
གྱི་རྟེན་ནི་མ་ཡིན་ནོ། །རྒྱུ་ཉིད་རྟེན་ཡིན་ནོ་ཞེ་ན། རྟེན་དེས་དངོས་པོ་གྲུབ་ཟིན་པ་ལ་ཅི་ཞིག་བྱས་ཏེ།
ཅིའང་བྱས་པ་མེད་པས་རྟེན་མ་ཡིན་ནོ། །མ་གྲུབ་པ་སྐྱེས་པའི་སྔོན་དུ་ཡང་མ་ཡིན་ཏེ་མེད་པ་ཉིད་ཀྱི་
ཕྱིར་རོ། །
གསུམ་པ་རྟེན་གྱིས་ཕན་བཏགས་མ་བཏགས་སུ་བརྟགས་ལ་དགག་པ་ནི། ། རྟེན་དེས་བརྟེན་པ་
སོགས་ལ་ཕན་བཏགས་པའམ། མ་བརྟ གས་པ་ཞིག་ཕན་བཏགས་ན། འཇིག་པ་མེད་པར་ཐལ་བར་
འགྱུར་རོ། །གལ་ཏེ་དེ་འཇིག་རྒྱུ་ལས་འདོད། ། །ཅེས་ཏེ་འཇིག་པའི་རྒྱུ་མེད་ཅིང་རྟེན་ཡོད་པ་ན་མི་
འཇིག་ལ། གལ་ཏེ་དངོས་པོ་དེ་འཇིག་པའི་རྒྱུ་ཡོད་པ་ན་རྒྱུ་དེ་ལས་འཇིག་པར་འདོད་དོ། །ཞེ་ན།
དེ་ལའང་ཐལ་བ་མཚུངས་པ་ཡིན། །གནས་པའི་རྒྱུས་ཀྱང་ཅི་ཞིག་བྱས། །མཛོད་ལས།
༣
1
.，
，
，
**
**
*
141



་་
༤
འཇིག་པ་དངོས་པོ་དང་ག ཅིག་པ་བྱེད་པ་ཡིན་ན་གྲུབ་ཟིན་ལ་ཐ་དད་ན་མི་འཇིག་པར་ཐལ་བ་མཚུངས་སོ་་
ཞེས་འཆད་པ་ནི་དཀའ་འགྲེལ་ལས་བཤད་པའི་དོན་ཡིན་ནོ། །འདིར་ནི་འཇིག་པ་དེ་ལའང་། འཇིག་
པའི་རྒྱུ་དང་མ་ཕྲད་ཀྱི་བར་དུ་འཇིག་པ་མེད་པར་ཐལ་བ་མཚུངས་པ་ཡིན་ནོ། །དེ་ནི་འདོད་པ་ཉིད་དོ་
ཞེ་ན། འཇིག་རྒྱུ་དང་མ་ཕྲད་ཀྱི་ བར་དུ་མི་འཇིག་པར་གནས་ན་གནས་པའི་རྒྱུ་རྟེན་གྱིས་ཅི་ཞིག་བྱས་ཏེ་
ཅི་ཡང་མ་བྱས་པར་འགྱུར་ཏེ། གལ་ཏེ་འཇིག་རྒྱུ་ཕྲད་བར་དུ། །དེ་གནས་འཇིག་པ་དངོས་ཆོས་
ཉིད། །ཡོད་པ་འདི་གནོད་མེད་པའི་ཕྱིར། །གནས་པའི་རྒྱུས་ཀྱང་ཅི་ཞིག་བྱས། གལ་
ཏེ་འཇིག་པའི་རྒྱུ་དང་ཕྲད་པའི་ བར་དུ་རྟེན་མེད་ཀྱང་ དེ་གནས་ལ། ། འཇིག་རྒྱུ་དང་ཕྲད་ན་འཇིག་པ་
དངོས་པོའི་ཆོས་ཉིད་དུ་ཡོད་པ་ལ་རྟེན་འདིས་གནོད་པ་མེད་ཅིང་། བརྟེན་པར་མི་ནུས་པས་གནས་པའི་
རྒྱུས་ཀྱང་ཅི་ཞིག་བྱས་ཏེ་ཅི་ཡང་མ་བྱས་པ་ཉིད་དོ། །
བཞི་པ་གཡོ་བ་དང་མི་གཡོ་བར་བརྟགས་ལ་དགག་པ་ནི། གནས་པའི་རྒྱུས་ཅི་ཡང་མ་བྱས་པར་
ཐལ་བར་མི་འགྱུར་ཏེ། གལ་ཏེ་དཔེར་ན་ཆུ་ལ་སོགས་པ་རང་གི་ངང་གིས་འཇིག་པའ མ་མི་འཇིག་
ཀྱང་། རྟེན་ཁམ་ཕོར་མེད་ན་འབོ་བ་ལས་རྟེན་ཁམ་ཕོར་གྱིས་མི་འ བོ་ བར་བརྟེན་པར་བྱེད་པ་ཚད་མས་
གྲུབ་པ་བཞིན་དུ་སེམས་ཀྱང་ལུས་ལ་བརྟེན་པར་བྱེད་དོ་ཞེ་ན། འདི་ལའང་ཐལ་བ་མཚུངས་ཏེ་ཡོད་
ན་རྟེན་མི་དགོས་ལ་མེད་ན་བརྟེན་པར་མི་ནུས་པའི་ཕྱིར་རོ། །ཆུ་ཁམ་ཕོར་གྱིས་བརྟེན་པ་ཡང་རྟེན་དང་
བརྟེན་པར་མ་གྲུབ་པ་ལ་རྟེན་དང་བརྟེན་པར་བཟུང་བ་ཡིན་ཏེ། འཛིན་པའི་ཕྱིར་རྟེན་ཡིན་ལ་དེ་ཡང་
ལྷུང་བ་ཡིན་པས། གང་ལྷུང་བ་དེ་ནི་མི་འཛིན་ལ་གང་འཛིན་པ་དེ་ནི་ལྷུང་བ་མ་དམིགས་པས་ལྷུང་བ་
འཛིན་པ་ཉིད་མེད་དོ། །དངོས་རྣམས་སྐད་ཅིག་རེ་རེར་ནི། །འཇིག་ན་དངོས་རྒྱུན་དེ་ལྟ་
བུར། །སྐྱེ་རྒྱུ་ཡིན་ཕྱིར་དེ་རྟེན་ཡིན། དེ་ལྟར་མིན་ན་རིགས་མ་ཡིན། །དངོས་པོ་རྣམས་ནི་
ངང་གིས་སྐད་ཅིག་རེ་རེར་འཇིག་པ་ཡིན་ནའང་དངོས་པོའི་རྒྱུན་སྔར་ཇི་ལྟ་བ་དེ་ལྟ་བུར་སྐྱེ་བའི་རྒྱུ་ཁམ་་་
ཕོར་ལ་སོགས་པས་བྱེད་པ་ཡིན་པའི་ཕྱིར་དེ་ཙམ་ལ་རྟེན་དང་བརྟེན་པ་སྒྲོ་བཏགས་ནས་བརྗོད་ཀྱི་དེ་ལྟ་་་་
བུའི་རྒྱུན་ཡང་གྲུབ་པ་མ་ཡིན་ནོ། །དེ་ལྟ་མིན་པར་དངོས་པོ་འཇིག་པ་རྟེན་གྱིས་མི་འཇིག་པར་གནས་པ་
དང༌། གྲུབ་ཟིན་པ་རྟེན་པ་ལ་སོགས་པ་ནི་རིགས་པ་མ་ཡིན་ནོ། །གཞན་ཡང་ཡོན་ཏན་ལ་སོགས་པ་
རྫས་ལ་བརྟེན་པ་ཡང་མི་འཐད་དེ། འབོ་བ་ཡི་ནི་གེགས་བྱེད་ཕྱིར། །ཆུ་སོགས་ཀྱི་ནི་རྟེན་
འགྱུར་གྱི། །འགྲོ་བ་མེད་ཅན་ཡོན་ཏན་སྤྱི། ་ །ལས་རྣམས་ལ་ནི་རྟེན་ཅི་དགོས། །དེ་ལྟར་
རྟེན་དང་བརྟེན་པ་དགག་པའི་རིགས་པ། འདིས་ནི་འཕྲོད་པ་འདུ་བ་དང་། །འཕྲོད་པ་འདུ་བ་
142
---



ཅན་རྒྱུ་དང་། །རིགས་ལ་སོགས་པ་རྣམ་གནས་ཉིད། །རྟེན་མེད་ཕྱིར་ན་བསལ་བ་ཡིན། ]
རིགས་གསལ་བ་ལ་འཕྲོད་པ་འདུ་བ་ཡང་སྤངས་ཤིང་འཕྲོད་པ་འདུ་བ་ཅན་གྱི་རྒྱུ་ཡང་སྤངས་པ་ཡིན་ཏེ། །
རྒྱུ་ནི་མ་གྲུབ་པ་གྲུབ་པར་བྱེད་པ་ཡིན་ལ། རྟེན་ནི་གྲུབ་ཟིན་གནས་པར་འདོད་པས་སོ། །དེས་ན་
རིགས་ལ་སོགས་པ་རྟག་པ་རྟེན་གྱི་སྟོབས་ཀྱིས་རྣམ་པར་གནས་པ་ཡང་ཕྱིར་རྟེན་དང་བརྟེན་པ་མེད་པའི་་་
ཕྱིར་རིགས་པ་འདིས་བསལ་བ་ཡིན་ནོ། །
ལྔ་པ་འཇིག་པ་རྒྱུ་ལ་ལྟོས་མི་ལྟོས་སུ་བརྟགས་ལ་དགག་པ་ནི། གལ་ཏེ་གཞན་ལས་དངོས་
འཇིག་ན། །དེ་ཡི་གནས་རྒྱུས་ཅི་ཞིག་བྱ། །དེ་གཞན་མེད་པར་འཇིག་ན་ཡང་། །གནས་
པའི་རྒྱུ་རྣམས་ནུས་མེད་ཡིན། །དངོས་པོ་དེ་འཇིག་པའི་རྒྱུ་གཞན་ལས་འཇིག་ན་དངོས་པོ་དེ་ཡི་
གནས་པའི་རྒྱུ་ཡིས་བྱ་བ་ཅི་ཞིག་བྱས། དངོས་པོ་དེ་འཇིག་པའི་རྒྱུ་གཞན་མེད་པར་ རང་ཉིད་ངང་གིས་
འཇིག་ན་ཡང༌། གནས་པའི་རྒྱུ་རྣམས་ནུས་པ་མེད་པ་ཡིན་ཏེ། བརྟེན་པར་མ་ནུས་པའི་ཕྱིར་རོ། །
དྲུག་པ་རྟེན་བཅས་ཐམས་ཅད་རྟག་པར་ཐལ་བ་ནི། ། རྟེན་བཅས་ཐམས་ཅད་གནས་ལྡན་
དང་། །སྐྱེ་བ་ཅན་ཀུན་རྟེན་བཅས་ཡིན། །ཁྱེད་ཀྱི་འདོད་པས་རྟེན་བཅས་ཐམས་ཅད་གནས་
ལྡན་དུ་འདོད་ལ། སྐྱེ་བ་ཅན་ཀུན་ནི་རྒྱུ་ལ་བརྟེན་པ་ཡིན་པས། དེའི་ཕྱིར་དངོས་པོ་ཐམས་ཅད་ནི།
དུས་ནམ་གྱི་ཚེ་ཡང་མི་འཇིག་པར་འགྱུར་རོ། །
བདུན་པ་རང་གི་ངང་གིས་འཇིག་མི་འཇིག་བརྟགས་ལ་དགག་པ་ནི། གལ་ཏེ་རང་འཇིག་ངང་
ཚུལ་བདག །ཡིན་ན་དེ་གནས་བྱེད་གཞན་གང་། །གལ་ཏེ་རང་འཇིག་ངང་ཚུལ་བདག།
མིན་ན་དེ་གནས་བྱེད་གཞན་གང་། །དངོས་པོ་རྣམས་རང་གི་ངང་གིས་འཇིག་པ་ཡིན་ན་ནི་དེ་
གནས་པར་བྱེད་པའི་རྟེན་གང་ཞིག་ཀྱང་མེད་ལ། གལ་ཏེ་རང་གི་ངང་གིས་འཇིག་པ་མ་ཡིན་ན་ནི་དེ་
གནས་པར་བྱེད་པའི་རྟེན་གཞན་གང་ཡང་མི་དགོས་པས་རྟེན་ཐམས་ཅན་དོན་མེད་པ་ཡིན་ནོ། །
དྲུག་པ་བློ་ལུས་ཀྱི་འཕེལ་འགྲིབ་ཀྱི་རྗེས་སུ་མི་བྱེད་པར་བསྟན་པ་ནི། ལུས་ཀྱི་ཕུལ་བྱུང་འགྲིབ་
མེད་པར། །བློ་ཡི་བྱེད་པའི་ཁྱད་པར་གྱིས། །ཤེས་རབ་ལ་སོགས་ཕུལ་བྱུང་དང༌། །
འགྲིབ་པ་དག་ཏུ་འགྱུར་བ་ཡིན། །འདི་ནི་མར་མེའི་འོད་ལ་སོགས། །རྟེན་པ་རྣམས་ལ་
ཁོད་མ་ཡིན། །བློ་དང་ལུས་རྟེན་དང་བརྟེན་པའམ་རྒྱུ་དང་འབྲས་བུ་ཡིན་ན་ནི། ལུས་འཕེལ་བ་ལས་
བློ་འཕེལ་བ་དང༌། ལུས་འགྲིབས་ན་བློ་འགྲིབ་པར་འགྱུར་ཏེ་མར་མེ་དང་འོད་རྟེན་དང་བརྟེན་པར་
འདོད་པ་ལ་ནི་མར་མེ་འཐེལ་བ་ལས་འོད་འཕེལ་བ་དང༌། མར་མེ་འགྲིབས་པ་ལས་འོད་འགྲིབ་པར་
་
143



，，
འགྱུར་བ་ཡིན་ནོ། །འདིར་ནི་ལུས་འཕེལ་བ་ལས་བློ་འགྲིབ་པ་དང་། ། ལུས་འགྲིབས་པ་ལས་བློ་འཕེལ་
བ་བཟློག་པར་མཐོང་བ་ཡང་ཡོད་ལ། མར་མེ་དང་འོད་ལ་ནི་དེ་ལྟ་བུ་ཡོད་པ་མ་ཡིན་ནོ། །
བདུན་པ་འཕེལ་འགྲིབ་བྱེད་པར་སྣང་བ་སེམས་ཀྱི་ཁྱད་པར་དུ་བསྒྲུབ་པ་ནི། དེ་ལས་ཀྱང་འདི་
ཁྱད་འགྱུར་ཏེ། །སེམས་ལ་ཕན་འདོགས་མེད་པར་མིན། །ལུས་འཕེལ་བ་ལས་ཀྱང་བློ་འདི་
ཁྱད་པར་དུ་འཕེལ་བར་འགྱུར་བ་ཡོད་དེ། ལུས་འཕེལ་བ་ལས་ཆགས་པ་རྒྱས་པར་འགྱུར་བ་མཐོང་བས་
སོ། །ཞེ་ན། མ་ཡིན་ཏེ། དེ་ནི་ཟས་བཟང་པོ་ལ་སོགས་པའི་རེག་བྱ་དང་ལུས་ཀྱི་དབང་པོ་དང་ཡིད་
ལ་བྱེད་པ་དག་གིས་སེམས་ཀྱི་ཁྱད་པར་ལུས་ཀྱི་རྣམ་པར་ཤེས་པ་ལ་ཕན་པ་ལས་སེམས་ཀྱི་ཁྱད་པར་ཆགས་་་
པའི་འཕེལ་བར་འགྱུར་བ་ཡིན་གྱི་ལུས་འཕེལ་བ་ཁོ་ན་ལས་གྱུར་པ་མ་ཡིན་ཏེ། འགའ་ཚེ་ཆགས་སོགས་
རྒྱས་སོགས་ཀྱི། །འཕེལ་བ་བདེ་སྡུག་ལས་སྐྱེས་ཡིན། །དེ་ཡང་ཁམས་སྙོམས་ལ་སོགས་
པ། །ནང་གི་དོན་ནི་ཉེ་བ་ལས། །འདིས་ནི་འདུས་པ་ལ་སོགས་ལས། །དྲན་པ་ཉམས་
སོགས་བཤད་པ་ཡིན། །ནང་ན་ཚུལ་བཞིན་མ་ཡིན་པ་ཡིད་ལ་བྱེད་པ་ཡོད་པའི་དུས་འགའི་ཚེ། ཡུལ་
ཟས་བཟང་པོ་ལ་སོགས་པའི་རྐྱེན་གྱི་ཁྱད་པར་གྱིས་ཁམས་སྙོམས་ཤིང་། ལུས་ཀྱི་རྣམ་པར་ཤེས་པ་བདེ་
བའི་རྣམ་ལྡན་དུ་སྐྱེས་ལ་དེ་ལས་ཆགས་པ་འཕེལ་བ་དང་། ནང་གི་རེག་བྱ་ལ་སོགས་པ་རྐྱེན་གྱི་ཁྱད་པར་
གྱིས་ལུས་ཀྱི་རྣམ་པར་ཤེས་པ་སྡུག་བསྔལ་བའི་རྣམ་ལྡན་དུ་སྐྱེས་ཤིང་དེ་ལས་ཆགས་སོགས་འགྲིབ་ཅིང་ཞེ་་་
སྡང་འཕེལ་བར་འགྱུར་བ་ཡིན་ནོ། །དེ་ཡང་ནང་གི་རེག་བྱ་བཅུད་ལེན་དང་། ཟས་བཟང་བ་ལ་སོགས་
པས་ཁམས་སྙོམས་པ་དང་། ནང་གི་དོན་ནང་གི་རེག་བྱ་ལ་སོགས་པ་ཉེ་བ་ལས། ནང་གི་རེག་བྱ་འདིས་
ནི་འདུས་པ་དང་ཆང་ལ་སོགས་པ་ཉེ་བ་ལས་ལུས་ཀྱི་དབང་པོ་དང་། ཡིད་ལ་བྱེད་པ་སྟེ་རྐྱེན་ གསུམ་ལས་
དྲན་པ་ཉམས་པ་ལ་སོགས་པར་བཤད་པ་ཡིན་ཏེ། དེ་ཐམས་ཅད་ཀྱང་ཡུལ་གྱི་ཁྱད་པར་ལས་གྱུར་པ་ཡིན་
གྱི་ལུས་ལས་ནི་མ་ཡིན་ནོ། །དེས་ན། ནང་དོན་ཁྱད་པར་ལས་སྐྱེས་པའི། །བློས་ནི་འགྱུར་བ་
བྱེད་ཕྱིར་རོ། །ནང་གི་དོན་ནང་གི་རེག་བྱ་ལ་སོགས་པའི་ཁྱད་པར་ལས་སྐྱེས་པའི་ལུས་ཀྱི་བློས་ནི་ཡིད་
གཞན་དུ་འགྱུར་བར་བྱེད་པའི་ཕྱིར་རོ། ། །དེ་ཡང་། དཔེར་རྒྱུད་ཁྱད་པར་འགའ་ཞིག་ལ། །སྟག་
ཉིད་དང་ནི་ཁྲག་ལ་སོགས། །ཐོས་པ་དང་ནི་མཐོང་བ་ལས། །རྨོངས་པ་ལ་སོགས་འབྱུང་
འགྱུར་བཞིན། །ཡུལ་གྱི་ཁྱད་པར་ལས་སེམས་གཞན་དུ་འགྱུར་བ་དེ་ནི། དཔེར་ན་རྒྱུད་ཀྱི་ཁྱད་པར་
བརྡར་བ་འགའ་ཞིག་ལ། - སྟག་བྱུང་ངོ་ཞེས་པའི་སྒྲ་ཐོས་པ་དང་། གཞན་ལ་མཚོན་བསྣུན་པའི་ཁྲག་
མཐོང་བ་ལས་ཡིད་བརྒྱལ་ཞིང་རྨོངས་པ་ལ་སོགས་པ་འབྱུང་ བར་འ གྱུར་བ་བཞིན་ནོ། །་ ་་་་
144
་



ག ཉིས་པ་སེམས་སྔ་མ་ཡིན་པར་ བསྒྲུབ་པ་ནི། དེ་ཕྱིར་ངེས་པར་གང་ཉིད་ཀྱི། ་ །འདུ་བྱེད་
ཀྱི་ནི་རྗེས་འཇུག་པའི། །སེམས་ནི་དེ་མེད་མི་འབྱུང་བ། །དེ་ཕྱིར་སེམས་ལ་བརྟེན་པ་
ཡིན། །ལུས་བློའི་ཉེར་ལེན་མིན་པ་དེའི་ཕྱིར། །ངེས་པར་སེམས་སྔ་མ་གང་ཉིད་ཀྱི་གོམས་པའི་འདུ་
བྱེད་ཀྱི་རྗེས་སུ་འཇུག་ཅིང་། སེམས་ཕྱི་མ་དེ་ནི་སྔ་མ་དེ་མེད་ན་མི་འབྱུང་བ་དེའི་ཕྱིར་སེམས་ཕྱི་མ་དེ་ནི་
སེམས་སྔ་མ་ལ་བརྟེན་ནས་བྱུང་བ་ཡིན་ནོ། །དེ་ལྟ་མ་ཡིན་པར་ལུས་སེམས་ཀྱི་རང་བཞིན་དུ་འདོད་ན་
ཡང་། ཇི་ལྟར་སེམས་ལ་བརྟེན་བྱས་ནས། །ཐོས་སོགས་འདུ་བྱེད་སེམས་ལ་ནི། །དུས་
གསལ་ཐ་དད་མེད་པའི་ཕྱིར། །དེ་ལྟར་ལུས་ལའང་ཡོན་ཏན་འགྱུར། །ཇི་ལྟར་སེམས་ལ་
བ རྟེན་བྱས་ནས་ཐོས་པ་དང་བསྒོམ་པ་ལ་སོགས་པའི་ཡོན་ཏན་མངོན་པར་འདུས་བྱས་པ་ལ་གོམས་པ་་་་་་
ཡོངས་སུ་རྫོ གས་པའི་དུས་ན། དེ་ལྟར་ལུས་ལའང་། ཡོན་ཏན་གསལ་བར་སྣང་བ་དང་། འབད་པ་
མེད་པར་འགྱུར་ཏེ། ལུས་སེམས་ཀྱི་རང་བཞིན་དུ་འདོད་པས་ཐ་དད་མེད་པའི་ཕྱིར་རོ། །
གསུམ་པ་དེ་ལ་མི་འཐད་པ་སྤང་བ་ལ་གཉིས་ཏེ། བར་དོ་སེམས་ལྡན་ལ་བརྩད་པ་སྤང་བ་དང་།
ལུས་ལྡན་ལ་བརྩད་པ་སྤང་བའོ། །
དང་པོ་ནི། སྐྱེ་བ་སྔ་མ་ནས་སེམས་པ་དང་ལྡན་པ་ཞིག་འདིར་འོངས་ན། སེམས་ཅན་ཐམས་ཅད་
བདག་ལ་ཆགས་པ་དང་ལྡན་པས་བདེ་བ་ཐོབ་པར་འདོད་པ་དང་། སྡུག་བསྔལ་དོར་བར་འདོད་པ་
ཡོད་ལ། སེམས་ཅན་དེ་དབང་ཕྱུག་ལ་སོགས་པ་གཞན་གྱིས་རང་དབང་མེད་པར་བཀྲི་བར་ནུས་པ་
ཡང་མིན་པས། ལྕགས་ཀྱི་ཁང་པ་མེར་འ བར་བ་དང་ཁྱི་ཕག་ལ་སོགས་པ་དམན་པའི་གནས་སུ་ཇི་ལྟར་
སྐྱེ་བ་ལེན་ཞེ་ན། སེམས་ཅན་ཐམས་ཅད་བདག་ལ་ཆ གས་པ་དང་ལྡན་ཞིང་བདེ་སྡུག་ལ་ཐོབ་པ་དང་
དོར་བར་འདོད་པ་ཡོད་ལ་ག ཞན་གྱིས་བཀྲི་ བར་ནུས་པ་མིན་ན་ཡང་དམན་པའི་གནས་སུ་སྐྱེ་བ་ལེན་
པར་འགྱུར་བ་ཡིན་ཏེ། སྡུག་བསྔལ་ཕྱིན་ཅི་ལོག་བློ་དང་། སྲེད་པ་ཀུན་ནས་འཆིང་བ་ནི། །
སྐྱེ་རྒྱུ་གང་ལ་དེ་མེད་པ། །དེ་ནི་སྐྱེ་བར་མི་འགྱུར་རོ། །སེམས་ཅན་འགའ་ཞིག་བདག་ལ་
ཆགས་པའི་དབང་གིས་བདག་ལ་གནོད་པར་བྱེད་པ་གཞན་གྱི་སྲོག་གཅོད་པ་ལ་སོགས་པ་ཚ་བའི་སེམས་་་
ཅན་དམྱལ་བར་སྐྱེ་བར་འགྱུར་བའི་ལས་བསགས་པ་དེ་ནི་རྒྱུ་རྣམ་པ་གཉིས་ཀྱིས་ལྕགས་ཀྱི་ཁང་པ་འ བར་་་
བ་དག་ཏུ་འཇུག་པར་འགྱུར་ཏེ། ་ བར་དོའི་གནས་སྐབས་སུ་རང་གྲང་བས་ཉམས་ཐག་ཅིང་སྡུག་བསྔལ་
བ་ཉམས་སུ་མྱོང་སྟེ། བདེ་བ་མ་ཡིན་པ་ལུགས་ཀྱི་ཁང་པ་མེ་རབ་ཏུ་འབར་བ་ལ་ཕྱིན་ཅི་ལོག་གི་བློས་བདེ་
བར་མཐོང་བ་དང་། སྲེད་པའི་ཀུན་ནས་འཆིང་བས་འབར་བ་དེ་ཉིད་དུ་སྐྱེ་བ་ལེན་པར་འདོད་པས་དེར་
145



སྐྱེ་བར་འགྱུར་གྱི། གལ་ལ་སྐྱེ་བའི་གནས་དེ་ལ་ཐོབ་ པར་འདོད་པའི་སྲེད་པ་དེ་མེད་པ་དེ་ནི་དེར་སྐྱེ་བར་
མི་འགྱུར་རོ། །དེས་ན་སེམས་ཅན་ཐམས་ཅད་ནི་འདོད་བཞིན་དུ་སྐྱེ་བ་ལེན་པ་ཡིན་ནོ། །
གཉིས་པ་ བར་དོ་ལུས་ལྡན་ལ་བརྩད་པ་སྤང་བ་ལ་གཉིས་ལས།
དང་པོ་འགྲོ་འོང་མཐོང་བར་ཐལ་བ་ནི། གལ་ཏེ་ བར་དོ་ལུས་ལྡན་ཡིན་ན། ཤི་བའི་ཚེ་གཞན་དུ་
འགྲོ་བ་དང་། མངལ་དུ་སྐྱེ་བ་ལེན་པའི་ཚེ་གཞན་ནས་འོང་བ་མཐོང་བར་གྱུར་ཏེ། ལྷ་བྱིན་ལུས་ལྡན་
ཁང་པ་ནས་འབྱུང་བ་དང་འཇུག་པ་མཐོང་བ་བཞིན་ནོ། །ཞེ་ན། གལ་ཏེ་འགྲོ་འོང་མ་མཐོང་
ན། །དབང་པོ་མི་གསལ་ཕྱིར་མ་མཐོང་། །དཔེར་ན་མིག་མི་གསལ་བ་ཡིས། །དུ་བ་
ཆུང་དུ་མི་མཐོང་བཞིན། །ལུས་དང་ལྡན་ཡང་ཤིན་ཏུ་ཕྲ་ཞིང་དྭངས་པས་ཐ་མལ་བའི་མིག་གིས་མི་
མཐོང་སྟེ། དཔེར་ན་མི་ཡིས་ལྷའི་གཟུགས་མི་མཐོང་བའམ་མིག་མི་གསལ་བས་དུ་བ་ཆུང་དུ་མི་མཐོང་བ་
བཞིན་ནོ། །མངལ་དུ་ཞུགས་པ་ན་ བར་དོའི་རོ་མཐོང་བར་ཡང་མི་འགྱུར་ཏེ་བརྫུས་སྐྱེས་ཡིན་པའི་ཕྱིར་་
རོ། །མ་མཐོང་ཕྱིར་ན་མེད་པ་མིན། །ཞེས་པའང་འདིར་སྦྱར་རོ། །
གཉིས་པ་སྐྱེ་གནས་སུ་འཇུག་མི་ནུས་པར་ཐལ་བ་ནི། བར་དོ་ལུས་ལ་སོགས་པའི་དབང་པོ་དང་་
ལྡན་པ་ཡིན་ན་མངལ་དུ་འཇུག་མི་ནུས་པར་འགྱུར་ཏེ། དབང་པོ་ཐོགས་བཅས་ཡིན་པའི་ཕྱིར་རོ་ཞེ་ན།
ལུས་ཅན་ཡིན་ཡང་ཕྲ་བའི་ཕྱིར། །འགའ་ཞིག་ལ་ལར་ཐོགས་མེད་དེ། །ཆུ་བཞིན་གསེར་
ལ་དངུལ་ཆུ་བཞིན། །བར་དོ་ལུས་ཅན་ཡིན་ཡང་རྡུལ་སོ་སོ་ཤིན་ཏུ་ཕྲ་བའི་ཕྱིར། ལུས་ཅན་འགའ་
ཞིག་ལུས་ལ་ལར་ཐོགས་པ་མེད་པར་འཇུག་པ་ཡོད་དེ། རས་ལ་ཆུའམ་གསེར་ལ་དངུལ་ཆུ་བཞིན་ནོ། །
བཞི་པ་ལུས་ཉིད་བརྟགས་ལ་དགག་པ་ལ་གཉིས་ཏེ། ལུས་ག ཅིག་བློའི་རྒྱུར་འདོད་པ་དགག་པ་
དང་། དུ་མ་རྒྱུར་འདོད་པ་དགག་པའོ། །
དང་པོ་ལ་གསུམ་སྟེ། རྫས་དགག་པ་དང་། ཡོན་ཏན་ལ་སོགས་པ་དགག་པ་དང་། དེ་དག་
བཀག་པ་ལ་མི་འཐད་པ་སྤང་བའོ། །
དང་པོ་ལ་གསུམ་ལས། དང་པོ་ཡན་ལག་ཅན་སྤྱིར་དགག་པ་ནི། བློའི་རྒྱུ་ལུས་ཡིན་ན་བྱེ་བྲག་
པས་བརྟགས་པའི་ཡན་ལག་ཅན་གྱི་རྫས་ཆ་མེད་གཅིག་གམ་དུ་མ་བློའི་རྒྱུ་ཡིན་བརྟགས་ན། ལུས་གཅིག་
བློའི་རྒྱུ་ཡིན་པ་མི་འཐད་དེ། ལག་སོགས་གཡོ་ན་ཐམས་ཅད་དག །གཡོ་བར་འགྱུར་ཕྱིར་
འགལ་བ་ཅན། །ལས་ནི་ཡན་ལག་ཅན་ཆ་མེད་གཅིག་ལ་མི་རུང་ཕྱིར། །གཞན་དུ་ཐ་དད་
གྲུབ་པར་འགྱུར། །གཅིག་བསྒྲིབས་པ་ན་ཐམས་ཅད་དག །བསྒྲིབས་པར་འགྱུར་བའམ་མ་
146



བསྒྲིབས་ན། །མཐོང་འགྱུར་གཅིག་ཚོན་གྱིས་བསྒྱུར་ན། །བསྒྱུར་བའམ་མ་བསྒྱུར་རྟོགས་
པར་འགྱུར། །དེ་ཕྱིར་ཚོགས་པ་གཅིག་ཡོད་མིན། །ཞེས་ཏེ་གོ་སླའོ། །
གཉིས་པ་བཀག་པ་ལ་མི་འཐད་པ་སྤང་བ་ལ་རྩོད་པ་ནི། བྱེ་བྲག་པ་དག་ན་རེ། རྫས་གཅིག་མེད་
ཅིང་དུ་མ་ཉིད་ཡིན་ན་འང་། དང་པོའི་རྡུལ་ཕྲ་རབ་སྔ་མ་བཞིན་དུ། དབང་པོས་རྟོགས་པ་མིན་
པར་འགྱུར་ཏེ། རྡུལ་ཕྲ་རབ་སྔ་མ་དང་ཁྱད་པར་མེད་པའི་ཕྱིར་དང་། རྡུལ་ཕྲ་རབ་ཉིད་ཡིན་པའི་
ཕྱིར་རོ། །ཞེ་ན། ཁྱད་མེད་པར། མ་གྲུབ་ཁྱད་པར་ཅན་རྣམས་ནི། །དབང་ཡུལ་དེ་
ཕྱིར་རྡུལ་ཕྲན་མིན། །འདིས་ནི་སྒྲིབ་བྱེད་ལ་སོགས་པ། །མེད་པ་དག་ཀྱང་བསལ་བ་
ཡིན། །རགས་པ་ནི་རྡུལ་ཕྲན་དང་ཁྱད་པར་མེད་པར་མ་གྲུབ་སྟེ། རྡུལ་ཕྲན་ཚོགས་པའི་ཁྱད་པར་ཅན་
རྣམས་ནི་དབང་པོ་ཡུལ་ཡིན་ལ་རྡུལ་ཕྲན་ནི་དབང་པོའི་ཡུལ་མ་ཡིན་པའི་ཕྱིར་རོ། །དེ་ཉིད་ཀྱི་ཕྱིར་
ཚོ གས་པ་དེ་ནི་རྡུལ་ཕྲན་མ་ཡིན་ནོ། །རྟགས་གཉིས་པོ་མ་གྲུབ་པར་བསྟན་པ་འདིས་ནི། རྡུལ་ཕྲན་
དང་ཁྱད་པར་མེད་པའི་ཕྱིར་དང་། རྡུལ་ཕྲན་ཡིན་པའི་ཕྱིར་སྒྲིབ་བྱེད་མེད་པ་དང་། ཐོགས་པ་མེད་
པར་ཐལ་བའང་བསལ་བ་ཡིན་ཏེ། རྡུལ་ཕྲན་དང་ཁྱད་པར་ཡོད་པའི་ཕྱིར་རོ། །
གསུམ་པ་རྫས་ག ཅིག་མེད་པས་མི་སྣང་ན་ཧ་ཅང་ཐལ་བ་ནི། དངུལ་ཆུ་གསེར་སོགས་དང་
འདྲེས་པའམ། །རྡོ་ཚོན་ལ་སོགས་ཇི་ལྟར་སྣང་། །སྟེ་དེ་དག་ལ་རྫས་ག ཅིག་རྩོམ་པ་མེད་པའི་
ཕྱིར་རོ། །ཚོ གས་པ་དང་མ་ཚོགས་པ་ལ་ཁྱད་པར་མེད་ན། དབང་སོགས་སོ་སོར་ནུས་མེད་
རྣམས། །རྟོགས་པ་དག་ནི་ཇི་ལྟར་ཡིན། །ཏེ་ད བང་པོ་ལ་སོགས་པ་མ་ཚོགས་པ་ལ་ཡུལ་རྟོ གས་
པའི་ནུས་པ་མེད་པའི་ཕྱིར། ཚོགས་པའི་ཚེ་ཡུལ་རྟོགས་པ་མི་འཐད་པར་ཐལ་བའོ། །དབང་པོ་ལ་
སོགས་པ་སོ་སོ་བ་ལ་རྫས་མེད་ཀྱང་ལྡན་པ་ལས་ཤེས་པ་སྐྱེའོ་ཞེ་ན། འདིར་ཡང་དབང་པོ་ལ་སོགས་པ་
སོ་སོ་བས་ཤེས་པ་བསྐྱེད་མི་ནུས་པར་ཐལ་བ་མཚུངས་པ་ཡིན་ནོ། །གསེར་དང་དངུལ་ཆུ་དང་རྡོ་ཚོན་
ལ་སོགས་ལ་རྫས་གཅིག་མེད་ཀྱང་དེ་དག་ཕན་ཚུན་ལྡན་པ་ཡོད་པའི་ཕྱིར་དེ་ལས་དབང་པོ་ལ་སྣང་བ་་་་
ཡིན་ནོ། །ཞེ་ན། རྟེན་གསེར་དངུལ་ཉིད་མཐོང་བ་མེད་པར་དེ་དག་གི་ལྡན་པ་གང་ལས་རྟོགས་
པར་འགྱུར། རོ་གཟུགས་ལ་སོགས་ལྡན་པར་འགལ། །ཏེ། སྦྱར་བའི་བཏུང་བ་ལ་སོགས་པའི་
དྲི་རོ་ལ་སོགས་པ་རྡུལ་རིགས་མི་གཅིག་པས་རྫས་མེད་ཅིང་། དྲི་རོ་ལ་སོགས་པ་ཡོན་ཏན་ཡིན་པས་ཡོན་
ཏན་ལ་ཡོན་ཏན་གཉིས་པ་མེད་པས་ལྡན་པ་ཡང་འགལ་བའི་ཕྱིར་རོ། །གལ་ཏེ་ཉེ་བར་བཏགས་
པ་ལས། །འདོད་ན་བློ་ཐ་དད་པར་འགྱུར། །རོ་དང་གཟུགས་ལ་རྫས་དང་ལྡན་པ་ལ་སོགས་པ་
147
：



མེད་ནའང་། ཡན་ལག་སོ་སོ་བའི་རོ་གཟུགས་ལ་སོགས་པ་ལ་ཆང་ངམ་སྦྱར་བའི་བཏུང་བ་ཞེས་ཉེ་བར་
བཏགས་པ་ལས་སྦྱར་བའི་བཏུང་བའི་ཐ་སྙད་འདོད་དོ་ཞེ་ན། དེ་ལྟ་ན་ཡན་ལག་ཅན་མེད་པས་ཆང་ལ་
སོགས་པ་དུ་མ་སྦྱར་བའི་བཏུང་བ་ལ་རོ་གཅིག་ཏུ་མི་སྣང་བར་འབྲས་དང་ཕ བས་ལ་ཡོད་པའི་ལི་ཤི་དང༌།
ཤིང་ཚ་ལ་སོགས་པ་བློ་ལ་ཐ་དད་པར་སྣང་བར་འགྱུར་རོ། །ཇི་ལྟར་ཕྲེང་རིང་ཞེས་བྱར་འགྱུར། །
ཕྲེང་རིང་པོ་ཞེས་པ་ཡང་མི་འཐད་པར་འགྱུར་ཏེ། ཕྲེང་བཀོད་པའི་ཡོན་ཏན་དང་། རིང་པོ་ཚད་ཀྱི་
ཡོན་ཏན་ཡིན་པས། ཡོན་ཏན་ལ་ཡོན་ཏན་གཉིས་པ་ལྡན་པ་མེད་པའི་ཕྱིར་རོ། །
གཉིས་པ་ཡོན་ཏན་ལ་སོགས་པ་དགག་པ་ནི། དེ་ལྡན་རང་གི་ངོ་བོ་དང༌། །བརྗོད་པ་དག་
ལས་ཐ་དད་པར། །གྲངས་ལྡན་ལས་ལ་སོགས་པ་ཡི། །ངོ་བོ་བློ་ལ་མི་སྣང་ངོ་། །གྲངས་ལ་
སོགས་པ་དེ་དང་ལྡན་པ་བུམ་པ་རང་གི་ངོ་བོ་དང་། བུམ་པ་ཞེས་བརྗོད་པའི་སྒྲ་དག་ལས་ཐ་དད་དུ་གྱུར་
པའི་ལས་དང་ཡོན་ཏན་ལ་སོགས་པ་ཡོད་པ་མ་ཡིན་ཏེ། ཡོད་ན་ངོ་བོ་དང་སྒྲ་ལས་ཐ་དད་དུ་སྣང་དུ་རུང་
བ་ལས་མ་དམིགས་པའི་ཕྱིར་རོ། །རྫས་ལས་ཐ་དད་པའི་ལས་དང་། ཡོན་ཏན་ལ་སོགས་པ་ཡོད་དེ།
བུམ་པའི་འདེགས་པ་ཞེས་པ་ལས་ཀྱི་སྒྲ་བུམ་པ་ལས་ཐ་དད་པ་དང་། བུམ་པའི་གྲངས་ དང་། དཀར་པོ་
ལ་སོགས་ཡོན་ཏན་གྱི་སྒྲ་བུམ་པ་ལས་ཐ་དད་པར་ཡོད་པས་སོ་ཞེ་ན། སྒྲ་ཤེས་དངོས་པོ་ཐ་དད་
པའི། །རྗེས་འབྲང་རྣམ་རྟོག་བརྟགས་དོན་ཅན། །དཔེར་ན་ཆོན་ཏན་ལ་སོགས་
པའམ། །ཞིག་དང་མ་སྐྱེས་དག་ལ་བཞིན། །ལས་དང་ཡོན་ཏན་ལ་སོགས་པའི་སྒྲ་དང་ཤེས་པ་
ལས་ཐ་དད་པ་བཞིན་དུ་བརྗོད་ནའང་། འདི་ནི་དོན་ཐ་དད་པར་ཡོད་པའི་སྒྲུབ་བྱེད་མ་ཡིན་གྱི། སྒྲ་
དང་རྣམ་པར་རྟོག་པ་དེ་དག་ནི་ཐོག་མ་མེད་པའི་བག་ཆགས་ཀྱི་སྟོ བས་ལས་སྐྱེ་བའི་ཕྱིར་རོ། །བག་
ཆགས་དེ་ཡང་། དངོས་པོ་ཐམས་ཅད་ཕན་ཚུན་མ་འདྲེས་པ་ཐ་དད་པའི་རྗེས་སུ་འབྲང་པའི་རྟོག་པས།
ལས་ལས་མ་ཡིན་པ་ལས་ལོག་པ་ དང༌། ཡོན་ཏན་ཡོན་ཏན་མ་ཡིན་པ་ལས་ལོག་པའི་གཞན་སེལ་བའི་སྤྱོད་
ཡུལ་ཐ་དད་པས་བརྟགས་ པའི་དོན་ཅན་ཡིན་ཏེ། ཡོན་ཏན་ལ་ཡོན་ཏན་གཉིས་པ་མེད་ནའང་། ་ཡོན་
ཏན་གྱི་གྲངས་ཞེས་པའམ། འདས་པ་དང་མ་འོངས་པའི་བུམ་པ་དངོས་པོར་མེད་ཀྱང་དེ་དག་བརྗོད་
པའི་སྒྲ་དམིགས་པ་བཞིན་ནོ། །གལ་ཏེ་འདིར་ནི་ཡོན་ཏན་ གྱི་གྲངས་དང་འདས་མ་འོངས་ཀྱི་བུམ་པ་
ཞེས་པའི་སྒྲ་དེ་དག་ནི། བཏགས་པ་བ་ཡིན་ཏེ། བརྗོད་བྱ་དངོས་པོར་མེད་པའི་ཕྱིར་རོ། །ཞེས་
འདོད་ན། རྒྱུ་མཚན་གང་གིས་དེ་འདོད་པ། །དེ་ནི་དངོས་པོ་ཐམས་ཅད་ལ། །དེ་དག་
གི་རྒྱུས་ཅིས་མི་འདོད། །བརྗོད་བྱ་དངོས་པོ་མེད་པའི་རྒྱུ་མཚན་གང་གིས་སྒྲ་དེ་བཏགས་མིང་དུ་
148



འདོད་པ་ཡིན་ན་ནི། སྒྲ་དེ་ནི་བུམ་པ་ལ་སོགས་པའི་དངོས་པོ་ཐམས་ཅད་ལ་བཏགས་མིང་དུ་ཅིའི་ཕྱི་
མི་འདོད་དེ། བཏ གས་མིང་དུ་འདོད་པ་དེ་དག་གི་རྒྱུ་བརྗོད་བྱ་དངོས་པོར་མེད་པ་ཁོ་ན་ཡིན་པས་སོ། །
དེའི་ལན་དུ། གལ་ཏེ་ཀུན་ལ་ཉེར་བཏགས་མིན། །བུམ་པ་ལ་སོགས་པའི་དངོས་པོ་ཐམས་
ཅད་ལ་ནི་བཏགས་མིང་དུ་མི་འགྱུར་ཏེ། དེ་ལྟ་ན་དངོས་ཀྱི་མིང་མེད་པས་བཏགས་པའི་མིང་ཡང་མེད་
པར་གྱུར་ཏེ། དེ་ཡང་དངོས་ཀྱི་མིང་ལ་ལྟོས་པས་སོ། །དེས་ན་དོན་ཐ་དད་པའི་ཁྱད་པར་ཅན་ལ་སྒྲ་
ཡིས་ཐ་དད་དུ་བརྗོད་པ་ནི་དངོས་ཀྱི་མིང་ཡིན་ལ། དོན་ཐ་དད་མེད་པ་ལ་སྒྲ་ཡིས་ཐ་དད་དུ་བརྗོད་པ་ནི་
བཏ གས་པའོ། །ཞེ་ན། ཐ་དད་ཁྱད་པར་གཙོ་བོ་ཞེས། །བྱ་ཉིད་གང་ལས་ཐ་དད་པ། །
མེད་ལ་ཐ་དད་དོན་མེད་ན། །ཐ་དད་པའི་ཁྱད་པར་ཡོད་པ་ལ་ཐ་དད་པའི་སྒྲ་འདི་གཙོ་བོ་སྟེ།
དངོས་ཀྱི་མིང་ཡིན་ནོ་ཞེས་བྱ་བ་འདི་ཉིད་ཚད་མ་གང་ལས་ཡིན། ཐ་དད་པ་མེད་པ་ལ་ཐ་དད་ཀྱི་དོན་
མེད་པས་བཏགས་མིང་དུ་འགྱུར་ན། ད་དུང་ཡང་དངོས་ཀྱི་མིང་གཏན་ནས་མེད་པར་འགྱུར་རོ། །དེ་
ལྟ་ན་ཡོན་ཏན་དང་། ཡོན་ཏན་གྱི་གྲངས་ལ་སོགས་པ་ལྡན་པའི་སྒྲ་རྣམས་ལ་དོན་ཐ་དད་པ་མེད་པ་ལ་སྒྲ་
ཐ་དད་ཀྱིས་བརྗོད་པའི་ཕྱིར། སྒྲ་འདི་དག་ནི་རྣམ་གྲངས་པར་འགྱུར་རོ་ཞེ་ན། དོན་གཞན་རྒྱུ་མཚན་
ཅན་མིན་ཡང་། །དཀར་ལ་སོགས་པ་གྲངས་སོགས་དང་། །ལྡན་པའི་སྒྲ་ནི་རྣམ་གྲངས་
མིན། །དོན་གཞན་མིན་ཡང་ལྡོག་པ་ཡི། །དབྱེ་བས་ཐ་དད་པ་ཡིན་ཏེ། །ལས་རྫས་མིན་
པའི་སྒྲ་བཞིན་ནོ། །ལས་མིན་པ་ལས་ལོག་པའི་ལྡོག་པ་རྫས་མིན་པ་དང་། རྫས་མིན་པ་ལས་ལོག་
པའི་ལྡོག་པ་ལས་མིན་པ་ལྟར་ལྡོག་པ་ཐ་དད་པས་འདིར་ནི་རྣམ་གྲངས་པར་མི་འགྱུར་རོ། །མཛོད་ལས་
བཤད་པ་ནི་འགྲིག་པར་མ་མཐོང་ངོ༌། །གལ་ཏེ་དེ་ལའང་དོན་གཞན་ན། །ཡོན་ཏན་རྫས་
ནི་ཁྱད་མེད་འགྱུར། །མིང་རྣམ་གྲངས་པར་མི་འགྱུར་ཏེ། ། ཡོན་ཏན་ལ་སོགས་པ་ལས་གྲངས་དོན་
ག ཞན་དུ་ཡོད་དོ་ཞེ་ན། ཡོན་ཏན་དང་རྫས་ཁྱད་མེད་པར་འགྱུར་ཏེ། བྱ་བ་དང་ལྡན་པ། ཡོན་ཏན་
དང་ལྡན་པ། འཕྲོད་པ་འདུ་བ་ཅན་ གྱི་རྒྱུ་ནི་རྫས་ཡིན་ནོ་ཞེས་འབྱུང་བས། ཡོན་ཏན་ལས་གྲངས་དོན་
གཞན་ཡོད་ན་ཡོན་ཏན་དང་ལྡན་པར་གྲུབ་ལ། ལྕི་བ་ཉིད་ལ་སོགས་པ་ཡོད་པས་ཐུར་དུ་ལྟུང་བ་ལ་
སོགས་པའི་བྱ་བ་ཡང་ཡོད་དགོས་ལ། བྱ་བ་དེ་ཡོན་ཏན་ལ་ལྡན་པས་འཕྲོད་འདུ་ཡང་གྲུབ་པས་སོ།།
གསུམ་པ་དེ་དག་བཀག་པ་ལ་མི་འཐད་པ་སྤང་བ་ལ་གཉིས་ལས། དང་པོ་ཐ་དད་མེད་ན་ཆོས་
བརྗོད་ཀྱི་སྒྲ་མི་འཐད་པར་ཐལ་བ་ནི། རིགས་དང་ཡོན་ཏན་ལ་སོགས་པ་རྫས་ལས་དོན་གཞན་དུ་མེད་ན་
པ་ལང་གི་དཀར་པོ་ཞེས་དྲུག་པའི་སྒྲས་ཐ་དད་དུ་སྟོན་པ་མི་འཐད་པར་འགྱུར་རོ་ཞེ་ན། དངོས་པོ་
149



བརྗོད་པའི་སྒྲ་རྣམས་ཀྱིས། །གྲངས་སོགས་དེ་དང་ལྡན་པ་ལས། །ཐ་དད་བཞིན་དུ་བསྟན་
གང་དེའང༌། །ཆོས་གཞན་ཁྱད་པར་བྱེད་པ་ཡིན། །བ་ལང་གི་དཀར་པོ་ཞེས་པ་དེ་ཡང་དངོས་
པོ་བརྗོད་པའམ། ཆོས་བརྗོད་པའི་སྒྲ་ཡིས། གྲངས་དང་ཁ་དོག་ལ་སོགས་པ། ཡོན་ཏན་རྫས་ལས་ཐ་
དད་པ་བཞིན་དུ་བསྟན་པ་གང་ཡིན་པ་དེའང་བ་གླང་གི་རྭ་རྨིག་བཞི་ལ་སོགས་པ་ལས་ཁྱད་པར་དུ་བྱེད་་་་་
པའི་སྒྲ་སྦྱར་བ་ཡིན་ནོ། །དེ་ཙམ་ཤེས་པར་བྱེད་འདོད་པས། །གཞན་ཀུན་འཕངས་པ་མེད་
པར་ནི། །ལ་ལར་སོར་མོའི་ལྡན་པ་ཞེས། །ཐ་དད་ཆོས་བཞིན་རྗོད་པར་བྱེད། །དོན་
གཅིག་བརྗོད་ཀྱང་ཐམས་ཅད་ནི། །འཕེན་ཕྱིར་སོར་མོ་ལྡན་འགྱུར་ཞེས། །ཆོས་ཅན་
བརྗོད་པར་གྲགས་ཡིན་ཏེ། །དེ་ལྟར་བརྡར་ནི་བྱས་པ་ཡིན། །བ་ལང་ལ་ཁ་དོག་ནོག་ལྐོག་་
ཤལ་རྭ་རྨིག་བཞི་ལ་སོགས་པ་ཆོས་དུ་མ་ཡོད་པ་ལས། ཁ་དོག་དེ་ཙམ་ཤེས་པར་བྱེད་པར་འདོད་པས།
ནོག་ལ་སོགས་པ་གཞན་ཀུན་འཕངས་པ་མེད་པར་བ་ལང་གི་དཀར་པོ་ཞེས་ཁ་དོག་གི་ལྡོག་པ་གཅིག་པུ་་་་༌་
སྟོན་པར་བྱེད་དེ། སྐབས་ལ་ལར་སོར་མོའི་ལྡན་པ་ཞེས་སྐྱེས་བུ་ལས་སོར་མོ་དོན་གཞན་དུ་མེད་ཀྱང་ཐ་
དད་པའི་ཆོས་བཞིན་དུ་རྗོད་པར་བྱེད་དོ། །དོན་དཀར་པོ་ལྟ་བུ་གཅིག་བརྗོད་ཀྱང་བ་ལང་ལ་ཡོད་པའི་
ཆོས་ཐམས་ཅད་འཕེན་པའི་ཕྱིར་བ་ལང་དཀར་པོ་ཞེས། ཆོས་ཅན་བརྗོད་པར་གྲགས་པ་ཡིན་ཏེ། སོར་
མོ་ལྡན་པ་ཞེས་པ་བཞིན་ནོ། །དེ་ལྟར་ཆོས་དང་ཆོས་ཅན་བརྗོད་པའི་སྒྲ་དེ་ཡང་ཁྱད་པར་གཞན་སྤོང་
བར་འདོད་པའི་ཚེ་ཆོས་ཅན་བརྗོད་པར་བརྗོད་འདོད་ཀྱིས་བརྡར་བྱས་པ་ཡིན་གྱི། བརྗོད་བྱའི་དོན་ལ་་
ཐ་དད་དུ་གྲུབ་པ་མེད་དོ་ཞེས་བཤད་ཟིན་ཏོ། །
གཉིས་པ་རྫས་མེད་ན་ཚོགས་པ་བརྗོད་པའི་སྒྲ་མི་འཐད་པས་ཐལ་བ་སྤང་བ་ནི། གལ་ཏེ་ཡན་
ལག་ཅན་གྱི་རྫས་གཅིག་མེད་ན་བུམ་པའི་གཟུགས་ཞེས་པ་ཚོགས་པ་བརྗོད་པའི་སྒྲ་མི་འཐད་པར་འགྱུར་་་༌
ཏེ། བུམ་པ་ལ་གཟུགས་ལ་སོགས་པ་ཚོགས་པ་མི་སྲིད་དེ་གཟུགས་ལ་སོགས་པ་ལས་རྫས་བུམ་པ་དོན་
གཞན་དུ་མེད་པའི་ཕྱིར་རོ། །ཞེ་ན། གཟུགས་སོགས་ནུས་པའི་ཁྱད་པར་ནི། །སྤོང་བས་དེ་
མཚུངས་འབྲས་བུ་ཡི། །རྒྱུ་མིན་པ་ནི་རྣམ་གཅོད་ལ། །བུམ་པའི་སྒྲ་ནི་འཇུག་པར་
འགྱུར། །གཟུགས་ལ་སོགས་པ་ལས་དོན་གཞན་དུ་གྱུར་པའི་ནུས་པའི་རྫས་མེད་ནའང་། དྲི་རོ་ལ་
སོགས་པ་ནུས་པའི་ཁྱད་པར་གཞན་སྤོང་བས་ནུས་པའི་གཟུགས་ཞེས་པ་དང་ཁྱད་པར་སོ་སོ་བ་སྤོང་བས་་་
རྡུལ་བརྒྱུད་མཚུངས་པའི་འབྲས་བུ་ཆུ་སྐྱོར་བའི་རྒྱུ་མིན་པ་རྣམ་པར་གཅོད་པ་ལ་བུམ་པ་ཞེས་ཚོགས་པ་་་་༌་
བརྗོད་པའི་སྒྲ་འཇུག་པར་འགྱུར་རོ། །དེས་ན་བུམ་པ་གཟུགས་སོ་ཞེས། །གཞི་གཅིག་པ་ཅན་
150



སྒྲ་མ་ཡིན། །དེས་ན་འདི་ནི་རིགས་དང་ནི། །ཚོགས་པ་བརྗོད་པའི་ཁྱད་པར་ཡིན། །
གཟུགས་ལ་སོགས་པ་ལས་བུམ་པ་དོན་གཞན་དུ་མེད་པ་དེས་ན། བུམ་པ་གཟུགས་སོ་ཞེས་བུམ་པ་ཡང་
ཡིན་ལ། གཟུགས་ཀྱང་ཡིན་ པ་གཞི་མཐུན་པ་ ཅན་གྱི་སྒྲ་སྲིད་པ་མ་ཡིན་ནོ། །ཚོགས་པ་བརྗོད་པའི་སྒྲ་
ལ་གཞི་མཐུན་མི་སྲིད་ལ། བུམ་པ་དཀར་པོ་ལ་སོགས་རིགས་བརྗོད་པའི་སྒྲ་ལ་གཞི་མཐུན་སྲིད་པ་དེས་
ན། འདི་ནི་རིགས་ཀྱི་སྤྱི་དང་ཚོགས་པའི་སྤྱི་བརྗོད་པའི་ཁྱད་པར་བསྟན་པ་ཡིན་ནོ། །མཛོད་ལས་
གཞན་དུ་བཤད་ནའང་། ཡི་གེའི་དོན་ནི་འདི་ཡིན་ནོ། །དེ་སྤྱི་ཡན་ལག་ཏུ་བྱས་ཏེ། །བུམ་པ་
ཡི་ནི་གཟུགས་སོགས་ཞེས། །དེ་ནུས་ཁྱད་པར་སྟོན་པར་བྱེད། །ཕྱོགས་འདིས་གཞན་
ལའང་བརྗོད་པར་བྱ། །གཟུགས་ལ་སོགས་པ་རྡུལ་བརྒྱུད་ཚོགས་པ་དེའི་སྤྱི་ནི་བུམ་པ་ཡིན་ལ།
དེའི་ཡན་ལག་གམ་ཡ་གྱལ་གཟུགས་དང་དྲི་ལ་སོགས་པ་སྟེ་དེ་ཉིད་ཁྱད་པར་དུ་བྱས་ཏེ། བུམ་པའི་གཟུགས་
སོ་ཞེས་བུམ་པ་དེའི་ནུས་པའི་ཁྱད་པར་གཟུགས་འཛིན་བསྐྱེད་པ་དེ་ཉིད་སྟོན་པར་བྱེད་པའི་སྒྲ་སྦྱར་་་་་་་
ཡིན་ནོ། །ཕྱོགས་འདིས་གཞན་བུམ་པའི་རེག་བྱའམ། ཙན་དན་གྱི་དྲི་ལ་སོ གས་པ་གཞན་ལའང་
བརྗོད་པར་བྱའོ། །
གཉིས་པ་ལུས་དུ་མ་བློའི་རྒྱུར་འདོད་པ་དགག་པ་ལ་གཉིས་ཏེ། རྣམ་པར་བརྟགས་ལ་དགག་པ་
དང་། དེའི་ལན་དགག་པའོ། ། །
དང་པོ་ནི། མ་ལུས་རྒྱུ་ཉིད་ཡིན་ན་ནི། །ཡན་ལག་གཅིག་དང་བྲལ་ནའང་མིན། །རེ་
རེ་ནུས་པ་ཉིད་ཡིན་ན། །ཅིག་ཅར་མང་པོ་འབྱུང་བར་འགྱུར། །ལུས་དུ་མ་བློའི་རྒྱུ་ཡིན་ན།
དུ་མ་ཚོགས་པའམ་རེ་རེ་བློའི་རྒྱུ་ཡིན། དང་པོ་ལྟར་ན་ཡན་ལག་རྣ་བའི་རྩེ་མོ་ལྟ་བུ་གཅིག་དང་བྲལ་
ནའང་བློ་ལྡོག་པར་འགྱུར་ཏེ། སའམ་ཆུ་གང་རུང་ལོག་ན་མྱུ་གུ་ལྡོག་པ་བཞིན་ནོ། །གཉིས་པ་ལྟར་ན་
ཅིག་ཅར་རྡུལ་ཕྲན་གྱི་གྲངས་དང་མཉམ་པའི་བློ་མང་པོ་འབྱུང་ བར་འགྱུར་རོ། ། །
གཉིས་པ་དེའི་ལན་དགག་པ་ལ་བཞི་སྟེ། དབུགས་རྟག་པ་ལས་སྐྱེ་བ་དགག་པ་དང་། མི་རྟག་པ་
ལས་སྐྱེ་བ་དགག་པ་དང་། གཉིས་ཀྱིས་རེ་རེ་ལས་སྐྱེ་བ་དགག་པ་དང་། ཚོགས་པ་ལས་སྐྱེ་བ་དགག་པ་
དང༌། བཀག་པ་ལ་མི་འཐད་པ་སྤང་བ་དང༌། དང་པོ་ལུས་ལས་དུ་མར་སྐྱེས་ཀྱང་ཕྱིས་རང་རིགས་ལས་
གཅིག་ཏུ་སྐྱེ་བ་དགག་པའོ། ། །
དང་པོ་ནི། ལུས་དུ་མ་བློའི་རྒྱུ་ཡིན་ཡང་བློ་མང་པོ་སྐྱེ་བར་མི་འགྱུར་ཏེ་ལུས་ནི་རྐྱེན་ཡིན་ལ། ཉེར་
ལེན་དབུགས་ཡིན་པས་སོ་ཞེ་ན། དུ་མ་ཉིད་དུ་མཚུངས་པའི་ཕྱིར། །འབྱུང་རྔུབ་དག་ནི་ངེས་
151



，
，
*
L་
བྱེད་མིན། །ལུས་དུ་མ་ཡིན་པ་ལྟར་དབུགས་ཀྱང་ནི་མ་ཉིད་དུ་མཚུངས་པའི་ཕྱིར་དབུགས་འབྱུང་རྔུབ་
དག་ཀྱང་ བློ་གཅིག་ཏུ་ངེས་པར་བྱེད་པའི་རྒྱུ་མ་ཡིན་ནོ། །གཅིག་ཉིད་ན་ཡང་མང་གསལ་འགྱུར། །
དེ་རྒྱུ་རྟག་ཏུ་ཉེ་ཕྱིར་རོ། །དབུ་གས་རྟག་པ་གཅིག་ཉིད་ཡིན་པས་བློའང་གཅིག་ཏུ་ངེས་སོ། །ཞེ་ན།
དབུགས་རྟག་པ་གཅིག་ཉིད་བློའི་རྒྱུ་ཡིན་ན་དུས་གཅིག་ཏུ་མ་འོངས་པའི་བློམང་པོ་གསལ་ བར་འགྱུར་ཏེ།
མ་འོངས་པའི་བློ་རྣམས་བསྐྱེད་པའི་རྒྱུ་དབུགས་རྟག་པ་ནི་ད་ལྟར་གྱི་དུས་ནའང་རྟག་ཏུ་ཉེ་བའི་ཕྱིར་རོ། །
གལ་ཏེ་དབུགས་དེ་བློ་དུ་མ་བསྐྱེད་པའི་རྒྱུ་མ་ཡིན་གྱི་བློ་གཅིག་གི་རྒྱུ་ཡིན་ནོ་ཞེ་ན། གལ་ཏེ་དུ་མའི་རྒྱུ་
མིན་ན། ། །རིམ་གྱིས་ཀྱང་མིན་ཁྱད་མེད་ཕྱིར། ་་ །དབུ གས་རྟོག་པར་ད་ལྟར་བློ་དུ་མའི་རྒྱུ་མ་ཡིན་
ན། མ་འོངས་པ་ན་རིམ་གྱིས་ཀྱང་བློ་མང་པོ་བསྐྱེད་པར་མི་འོ གྱུར་ཏེ། ་ ད་ལྟར་མ་འོངས་པའི་བློ་མི་
བསྐྱེད་པའི་རང་བཞིན་གྱི་དབུགས་ལས་ཁྱད་པར་མེད་པའི་ཕྱིར་རོ། །ཁྱད་པར་ཡོད་ན་ནི་དབུགས་མི་
རྟག་པར་འགྱུར་རོ། །དབུགས་གཅིག་ལ་ཡང་དོན་དུ་མ། །འཛིན་ཕྱིར་དེ་ལས་ངེས་མ་
ཡིན། །གལ་ཏེ་དབུགས་རྟག་པ་གཅིག་སྲིད་དུ་ཚུད་ནའང་། དེ་ལས་བློ་གཅིག་སྐྱེ་བར་ངེས་པ་མ་ཡིན་
ཏེ། རིང་དུ་རྒྱུ་བའི་དབུགས་གཅིག་ལ་ཡང་དོན་དུ་མ་འཛིན་པའི་བློ་སྐྱེ་བའི་ཕྱིར་རོ། །འོ་ན་གང་ལས་
ངེས་ཞེ་ན། བློ་སྔ་མ་སྔ་མ་ཉིད་ལས་ཕྱི་མ་ཕྱི་མ་ངེས་པ་ཡིན་ནོ། །དུ་མ་བློ་གཅིག་གིས་ཤེས་ན། །
དེ་ནི་ཅིག་ཅར་ཉིད་འགྱུར་ཏེ། །འགལ་བ་མེད་ཕྱིར་རིམ་གྱིས་ཀྱང་། །མི་འགྱུར་ཁྱད་པར་
མེད་ཕྱིར་རོ། །དོན་སྔ་ཕྱི་དུ་མའང་བློ་ཡིད་ཤེས་གཅིག་གིས་རིམ་གྱིས་ཤེས་པས་བློ་དུ་མ་མ་ཡིན་ནོ། །
ཞེ་ན་དེ་ནི་མ་ཡིན་ཏེ། གཟུགས་ལ་སོགས་པའི་རྣམ་པ་ལས་ཐ་དད་པའི་ཡིད་བཞིན་ཡོད་པ་ཡིན་ནོ། །
གལ་ཏེ་ཡིད་ནི་མེ་ལོང་བཞིན་དུ་སྔ་ཕྱི་ཐམས་ཅད་གཅིག་ཉིད་ཡིན་ལ་གཅིག་པོ་དེ་དོན་གྱི་ རྣམ་པ་དང་་་་་་་
འབྲེལ་བ་ཡིན་ཞིང་། རྣམ་པར་ཤེས་པ་བྱ་བ་མེད་པ་ཉིད་ལ་དོན་གྱི་གཟུགས་བརྙན་སྐྱེ་བ་ཡིན་ན་རྟག་པ་
དོན་རྣམས་ལ་ཉེ་རིང་ཁྱད་པར་བྱེད་པའི་ཕྱིར་དོན་ཐམས་ཅད་ཅིག་ཅར་འཛིན་པར་ཐལ་བར་འགྱུར་ཏེ། །
ད་ལྟར་བའི་བློས་ད་ལྟར་བའི་ཡུལ་འཛིན་པ་དང༌། མ་འཛིན་པའི་ཡུལ་འཛིན་པ་ལ་འགལ་བའི་ཁྱད་པར་
མེད་པའི་ཕྱིར་རོ།་།བྱ་བ་མེད་པ་ནི་རྟོག་པ་ལ་བྱའོ། །གལ་ཏེ་ད་ལྟར་བའི་ དུས་ན་མ་འོངས་པ་འཛིན་
པའི་ནུས་པ་མེད་ན་རིམ་གྱིས་ཀྱང་འཛིན་པར་མི་འགྱུར་ཏེ། ་ སྔ་ཕྱི་ལ་ཁྱད་པར་མེད་པའི་ཕྱིར་རོ། །
མཛོད་ལས་བྱ་བ་མེད་པ་ཞེས་རྒྱན་ལས་འབྱུང་བ་རྣམ་མེད་དུ་བཤད་ནས་རྣམ་བཅས་རྣམ་མེད་བརྟ གས་་་་
ནས་འགོག་པ་ནི་རྒྱན་གྱི་དགོངས་པ་མ་ཡིན་ཏེ་དེ་ཉིད་ཀྱི་རྗེས་ལ་འོ་ན་དེ་ཉིད་དོན་གྱི་རྣམ་པའི་རྒྱུ་ཡིན་ནོ་་
ཞེས་འབྱུང་པས་སོ། …
1:་
E
E
*
152



•
དབུགས་མི་རྟག་པ་ལ་སྐྱེ་བ་དགག་པ་ནི། རང་རིགས་མིན་པའི་དུས་ཅན་གྱི། །དབུགས་
ཀྱི་སྐད་ཅིག་མང་པོ་དག །གལ་ཏེ་དེ་འདྲའི་སེམས་ཉིད་ཀྱི། །རྒྱུ་ཡིན་པར་ནི་རྟོག་བྱེད་
ན། །གོ་རིམ་ལྡན་པའི་རྒྱུ་མེད་པར།་།དེ་དག་རིམ་ལྡན་ཇི་ལྟར་འགྱུར། །བློའི་རྒྱུ་དབུགས་
ཡིན་ནའང་དབུགས་རང་རིགས་ལས་བྱུང་བ་མིན་པའི་ལུས་ལས་ དུས་རིམ་པ་ཅན་དུ་བྱུང་བའི་དབུགས་ཀྱི་་
སྐད་ཅིག་མང་པོ་དག དེ་འདྲའི་སེམས་ཀྱི་སྐད་ཅིག་མང་པོའི་རྒྱུ་ཡིན་པར་རྟོག་པར་བྱེད་ན། དབུགས་
དེ་དག་རིམ་ལྡན་དུ་འབྱུང་ བར་མི་འགྱུར་ཏེ། ལུས་རྟག་པར་འདོད་པས་གོ་རིམ་ དང་ལྡན་པའི་རྒྱུ་མེད་
པའི་ཕྱིར་རོ། །
རང་རིགས་སྔ་མ་རྒྱུ་ཉིད་ན། །དང་པོ་འབྱུང་བར་མི་འགྱུར་ཏེ། །དེ་རྒྱུ་དེ་འདྲ་ཡོད་མ་
ཡིན། །དབུགས་འབྱུང་ཐ་དད་ཡུལ་ཅན་ཕྱིར། །ཡོད་ཀྱང་དུ་མ་ཉིད་དུ་ངེས། །དེ་ཕྱིར་
བློ་ནི་ཅིག་ཅར་སྐྱེ། །གལ་ཏེ་རང་རིགས་སྔ་མ་ལས་བྱུང་བའི་དབུགས་བློའི་རྒྱུ་ཉིད་ཡིན་ནོ་ཞེ་ན།
དང་པོ་སྐྱེ་བ་ལེན་པའི་ཚེ་དབུགས་འབྱུང་ བར་མི་འ གྱུར་ཏེ། འཇིག་རྟེན་སྔ་མ་མེད་པས་དབུགས་དེའི་རྒྱུ་
རང་རིགས་སྔ་མ་དེ་འདྲ་བ་ཡོད་པ་མ་ཡིན་ནོ། །གལ་ཏེ་ཡོད་དུ་ཚུད་ནའང་དབུགས་འབྱུང་པའི་ཡུལ་
ལུས་ཀྱི་གནས་ཐ་དད་པའི་ཕྱིར་དབུགས་དུ་མ་ཉིད་དུ་ངེས་པས་དེའི་ཕྱིར་བློ་ཡིད་ཀྱི་ རྣམ་པར་ཤེས་པ་ཡང་་
དུ་མ་ཉིད་ཅིག་ཅར་དུ་སྐྱེ་བར་ཐལ་བར་འགྱུར་རོ། །
གཉིས་པ་དབུགས་ཚོགས་པ་ལས་སྐྱེ་བ་དགག་པ་ནི། གལ་ཏེ་དུ་མའང་གཅིག་དུས་ཅན། །
སེམས་གཅིག་གི་ནི་རྒྱུ་ཡིན་ན། །དབུགས་རྒྱུ་ཞན་པ་ལ་སོགས་སུ། །གཅིག་མ་ཚང་ནའང་
མི་འབྱུང་འགྱུར། །གལ་ཏེ་རྐྱེན་གསུམ་ལས་བློ་གཅིག་སྐྱེ་བ་ལྟར་དབུགས་དུ་མ་དུས་གཅིག་ཏུ་འབྱུང་
བ་ཅན་དེ། སེམས་གཅིག་གི་རྒྱུ་ཡིན་ནོ་ཞེ་ན། དབུགས་རྒྱུ་བ་ཞན་པ་ལ་སོགས་པའམ་ལུས་ཀྱི་ཆ་འགའ་
ཞིག་ནས་འབྱུང་བའི་དབུགས་མ་ཚང་བ་ན་སེམས་མི་འབྱུང་ བར་འགྱུར་ཏེ་རྒྱུ་མ་ཚང་བའི་ཕྱིར་ས་མེད་་་་་་
པའི་མྱུ་གུ་བཞིན་ནོ། །དེའི་ལན་དུ། བློའི་རྒྱུ་དབུགས་ཐམས་ཅད་ཚང་ བར་མི་དགོས་ཀྱི་ཅི་སྟེ། དེའི་
ཚེ་དབུགས་མང་བའམ་ཉུང་བ་ཇི་ལྟར་ཡོད་པ་དེའི་བློའི་རྒྱུ་ཡིན་ནོ་ཞེ་ན། ཤེས་པ་ལ་ཡང་ཁྱད་ཡོད་
འགྱུར། །གང་ཞིག་གང་གིས་ཐ་དད་ལས། །ཐ་དད་མིན་དེ་དེ་འབྲས་མིན། །དབུགས་
མང་བ་དང་ཉུང་བ་གཉིས་ཀའང་བློའི་རྒྱུ་ཡིན་ན། དེའི་ཚེ་འབྲས་བུ་ཤེས་པ་ལ་ཡང་མང་བའམ་ཉུང་བ་
ལ་སོགས་པའི་ཁྱད་པར་ཡོད་པར་འགྱུར་ལ། གང་ཞིག་རྒྱུར་འདོད་པ་ལ་ཐ་དད་པ་ཡོད་ཀྱང་འབྲས་བུ་ལ་
ཐ་དད་པ་མེད་པ་དེ་དེའི་འབྲས་བུ་མ་ཡིན་ཏེ། ནས་ཀྱི་རྒྱུ་ཚོགས་ དང་ས་ལུའི་འབྲས་བུ་བཞིན་དབུགས་
,
153



དང་བློ་ལ་ནི་རྒྱུར་འདོད་པ་ལ་ཐ་དད་ཡོད་ཀྱང་འབྲས་བུ་ལ་ཐ་དད་མ་གྲུབ་བོ་ཞེས་པ་ཁྱབ་བྱེད་མ་་་་་་་་
དམིགས་པའོ། །
གསུམ་པ་བཀག་པ་ལ་མི་འཐད་པ་སྤང་བ་ནི། སེམས་ཀྱི་རྒྱུ་སེམས་སྔ་མར་འདོད་པའི་ལུགས་ལ་
ཡང་ཇི་ལྟར་བློ་ཅིག་ཅར་སྐྱེ་བར་འགྱུར་བ་མ་ཡིན་ཞེ་ན། འདིར་ལན་དུ། རྣམ་ཤེས་ནུས་པ་ངེས་
པའི་ཕྱིར། །གཅིག་ནི་གཅིག་གི་རྒྱུ་ཡིན་ཏེ། །རྣམ་ཤེས་དོན་གཞན་ཆགས་པ་ཡིས། །
ནུས་མེད་དོན་གཞན་མི་འཛིན་ཕྱིར། །རྣམ་པར་ཤེས་པ་སྔ་མ་གཅིག་ཉིད་རྣམ་པར་ཤེས་པ་ཕྱི་མ་
གཅིག་བསྐྱེད་པ་ལ་ནུས་པ་ངེས་པའི་ཕྱིར། སྔ་མ་གཅིག་ནི་ཕྱི་མ་གཅིག་གི་རྒྱུ་ཡིན་ནོ། །དེ་ཡང་ཅི་
ལས་ཞེ་ན། བློ་ཡིད་ལ་བྱེད་པ་དོན་གཞན་གཟུགས་ལ་ལྷག་པར་ཆགས་པ་ཡིས་དོན་གཞན་སྒྲ་མི་འཛིན་
པའི་ཕྱི་རོ། །གཉིས་ཀ་འཛིན་པ་ན་ནི་ཡིད་ལ་བྱེད་པ་ཡུལ་ལ་ཆ་མཉམ་དུ་འཇུག་པའི་ཚེ་ཡིན་ནོ། །
བཞི་པ་དང་པོ་ཡུལ་ལས་དུ་མར་སྐྱེས་ཀྱང་ཕྱིས་རང་རིགས་ལས་གཅིག་ཏུ་སྐྱེ་བ་དགག་པ་ནི། གལ་
ཏེ་ལུས་ལས་ཅིག་ཅར་བློ། །སྐྱེས་ཤིང་ཕྱིས་ནི་རང་རིགས་ལས། །ངེས་ན་ལུས་ཀྱི་ནུས་པ་
ནི། །ཅི་ཡི་ཕྱིར་ན་ལྡོག་པ་ཡིན། །དང་པོ་ལུས་དུ་མ་ལས་བློ་དུ་མ་ཅིག་ཅར་སྐྱེས་ཤིང་། ཕྱིས་བློ་
རང་རིགས་ལས་བློ་གཅིག་ཏུ་སྐྱེ་བར་ངེས་པ་ཡིན་ནོ། །ཞེ་ན། དང་པོ་ལུས་ལས་བློ་དུ་མ་ཅིག་ཅར་
འབྱུང་བའི་ནུས་པ་དང་ལྡན་པ་དེ་དུས་ཕྱིས་རྒྱུ་ཅིའི་ཕྱིར་ན་ལྡོག་པ་ཡིན་དཔྱད་པར་རིགས་སོ། །
ལྔ་པ་ལུས་བློའི་རྟེན་མ་ཡིན་པ་ལ་བརྩད་པ་སྤང་བ་ལ་གཉིས་ལས། དང་པོ་སེམས་འབའ་ཞིག་
གནས་པར་ཐལ་བ་སྤང་བ་ནི། གལ་ཏེ་ལུས་ནི་ལྡོག་པ་ན། །རྟེན་མེད་ཕྱིར་ན་སེམས་འབའ་
ཞིག །གནས་འགྱུར་ཞེ་ན་གལ་ཏེ་དེའི། །རྒྱུ་འཇུག་ཐོབ་ཕྱིར་སེམས་ཀྱི་རྒྱུན། །གནས་རྒྱུ་
ཡན་ལག་མི་འགྱུར་ན། །ཚེ་འདི་ཉིད་ཀྱི་སྐྱེ་མཆེད་ལྔ། །ལུས་གཞན་བསྐྱེད་པའི་རྒྱུ་ཉིད་
ཡིན། །གལ་ཏེ་ལུས་བློའི་རྟེན་མ་ཡིན་པའི་ཕྱིར། ཤི་བའི་འོག་ཏུ་ལུས་ལྡོག་པ་ན་སེམས་རྐྱང་པ་འབའ་
ཞིག་གནས་པར་འགྱུར་རོ་ཞེ་ན། གལ་ཏེ་ལུས་སྔ་མ་དེའི་རྒྱུའི་འཇུག་པ་ལུས་ཕྱི་མ་ནུར་ནུར་པོ་བསྐྱེད་
པའི་ནུས་པ་མ་ཐོབ་སྟེ་སེམས་ཀྱི་རྒྱུན་ལུས་ལ་གནས་པའི་ཡན་ལག་ཏུ་མི་འགྱུར་ཏེ། ལུས་ལ་སྲེད་པ་མེད་
པ་ན་ནི་གཟུགས་མེད་པའི་ཁམས་སུ་སྐྱེ་བ་ལེན་པ་ཡིན་པས་དེའི་ཚེ་སེམས་འབའ་ཞིག་གནས་པར་ཐོབ་་་་
ནི་འདོད་པ་གྲུབ་པའོ། །གལ་ཏེ་ལས་ཀྱི་མིང་ཅན་གྱི་སེམས་དང་ལུས་དེས་ལུས་ཕྱི་མ་བསྐྱེད་པའི་འཇུག་
པ་ཐོབ་པ་ན་ཚེ་འདི་ཉིད་ཀྱི་སྐྱེ་མཆེད་ལྔ་ལས་བར་དོའི་སྐྱེ་མཆེད་ལྔ་དང་། དེ་ལས་ཕྱི་མའི་སྐྱེ་མཆེད་ལྔ་
སྐྱེ་བས་སེམས་འབའ་ཞིག་གནས་པར་མི་འགྱུར་རོ། །སྐྱེ་མཆེད་ནི་རྣམ་ཤེས་སྐྱེ་བའི་སྒོ་འབྱེད་པའི་ཕྱིར།
154



，
a
མིག་དང་། རྣ་བ་དང་། སྣ་ དང་ ལྕེ་དང༌། ལུས་ཀྱི་དབང་པོའོ། །གཟུགས་མེད་པ་ནས་ཤི་
འཕོས་པ་ནའང་ལུས་ཀྱི་བག་ཆགས་ཉིད་ཕྱི་མའི་རྒྱུ་ཡིན་ནོ། །ཞེས་རྒྱན་ལས་འབྱུང་བ་ནི་སེམས་ཙམ་
པའི་ལུགས་སོ། །
གཉིས་པ་དབང་སོགས་རང་རིགས་ལས་སྐྱེ་བ་མི་འཐད་པ་སྤང་བ་ནི། དེ་ཡི་ཡན་ལག་དངོས་པོ་
དང་། །རྒྱུ་ཉིད་འགོག་ལ་མི་དམིགས་པ།	།ངེས་བྱེད་མིན་པར་རབ་ཏུ་བཤད། ་ །དབང་
སོགས་ཀྱང་ནི་ལྷག་ལྡན་ཡིན། ་ །ཕྱི་མའི་ལུས་དེའི་རྐྱེན་གྱི་ཡན་ལག་སྔ་མའི་སེམས་ཀྱི་དངོས་པོ་ཡིན་
པ་དང་། རྒྱུའི་ཡན་ལག་དབང་པོ་སྔ་མ་ཡིན་པ་ཉིད་དུ་འདོད་པ་འགོག་པ་ལ། སྔ་མའི་ལུས་སེམས་ཕྱི་
མའི་རྒྱུ་རྐྱེན་མ་ཡིན་ཏེ། ཕྱི་མའི་ལུས་སེམས་ཉིད་མ་དམིགས་པའི་ཕྱིར་རོ་ཞེས་འགོད་པར་བྱེད་པ་ལ་མ་
དམིགས་པ་ནི་སྣང་རུང་མ་ཡིན་པ་དེ་ལྟ་བུ་མེད་པར་ངེས་པར་བྱེད་པ་མིན་པར་གོང་དུ་བཤད་པ་ཡོན་་་་་་་
ནོ། །མ་དམི གས་པས་མི་འགྲུབ་ནའང་། འགལ་དམིགས་ཀྱིས་འགྲུབ་སྟེ། འཆི་ཁ་མའི་དབང་པོ་ཆོས་
ཅན་སྐྱེ་བ་ཕྱི་མའི་དབང་པོ་དང་མཚམས་སྦྱོར་བ་མ་ཡིན་ཏེ། དབང་པོ་ཡིན་པ་དང་། སེམས་ཡིན་པ་
དང༌། དངོས་པོ་ཡིན་ པའི་ ཕྱིར་རོ། །དཔེར་ན་ལྷ་སྦྱིན་གྱི་དབང་པོ་མཆོད་སྦྱིན་གྱི་དབང་པོ་ལ་མཚམས་
མི་སྦྱོར་བ་བཞིན་ནོ་ཞེ་ན། འདི་ནི་ཕྱོགས་ཆོས་གྲུབ་ནས་མཐུན་ཕྱོགས་ལ་མཐོང་ཡང་མི་མཐུན་ཕྱོགས་སྐྱེ་
བ་ཕྱི་མའི་དབང་པོ་ལ་མཚམས་སྦྱོར་བ་ལ་ཡོད་མེད་ཐ་ཚོམ་ཟ་བའི་ཕྱིར། །ཡང་དག་གི་ལྷག་ལྡན་ཡིན་
ནོ། །དབང་པོ་སྔ་མ་རང་རིགས་ལ། །ནུས་པ་དག་ནི་མཐོང་བ་ཡིན། །འགྱུར་བ་མཐོང་
ཕྱིར་གཞན་དང་གཞན། །སྐྱེ་བ་དག་ཀྱང་འགྲུབ་པ་ཉིད། །དེས་ན་དབང་པོ་སྔ་མ་ནི་རང་
རིགས་དབང་པོ་ཕྱི་མ་བསྐྱེད་པ་ལ་ནུས་པ་ དང་ལྡན་པར་ད་ལྟར་མཐོང་བ་ཡིན་ཏེ། ད་ལྟར་གྱི་དབང་པོ་
སྔ་མའི་འགྱུར་བ་ལས་ཕྱི་མའི་འགྱུར་བ་མཐོང་བའི་ཕྱིར། གཞན་འཆི་ཁའི་དབང་པོས་ཀྱང་དབང་པོ་
གཞན་སྐྱེ་བར་འགྲུབ་པ་ཡིན་ནོ། །གལ་ཏེ་ལུས་ལས་དེ་སྐྱེ་ན། །སྔ་མ་བཞིན་དུ་ཐལ་བར་
འགྱུར། །སེམས་ལས་ཞེ་ན་ལུས་གཞན་མང་། །འདི་ཉིད་ལས་ནི་སྐྱེ་བར་འགྱུར། །གལ་
ཏེ་དབང་པོ་ནི་དབང་པོ་སྔ་མའི་རང་རི གས་ལ་མི་ལྟོས་ཀྱི། ད་ལྟར་གྱི་ལུས་ལས་དབང་པོ་དེ་སྐྱེ་བར་
འདོད་དོ། །ཞེ་ན། སྔ་མ་བཞིན་དུ་ཤི་བའི་ཚེ། ལུས་ནི་གནས་པ་ཉིད་ན་དབང་། །ལྡོག་པ་མེད་
པར་ཐལ་བར་འགྱུར། །ཞེས་པ་མཚུངས་པ་ཉིད་དོ། །ལུས་ལས་སེམས་སྐྱེ་ལ་སེམས་ལས་ཚེ་འདིའི་
དབང་པོ་སྐྱེའོ་ཞེ་ན། ལུས་གཞན་སྐྱེ་བ་ཕྱི་མའི་དབང་པོ་ཡང་སེམས་འདི་ཉིད་ལས་སྐྱེ་བར་འགྱུར་བས་ཐ་
མ་མེད་པར་གྲུབ་བོ། ། ，་་་་་་་་་་་ ་་་
རྒྱུ།
155



ས་ནས།
དྲུག་པ་ཕྱི་མཐའ་ཐུག་པའི་རྟགས་ལྟར་སྣང་དུ་བསྟན་པ་ནི། དེས་ན་རྒྱུ་དང་བྲལ་བའི་ཕྱིར། །།
ཐ་མ་ཡི་ནི་སེམས་རྣམས་ཀུན། །མཚམས་སྦྱོར་མེད་པ་མིན་དེའི་ཕྱིར། །དེ་འདྲའི་སྒྲུབ་
བྱེད་ལྷག་ལྡན་འདོད། །ལུས་སེམས་ཀྱི་རྒྱུ་མ་ཡིན་པར་བསྒྲུབས་པ་དེས་ན། འཆི་སེམས་སམ་ཐ་
མའི་སེམས་ཆོས་ཅན། ཕྱི་མ་ལ་མཚམས་སྦྱོར་བ་མེད་དེ།་ ་ སེམས་ཀྱི་རྒྱུར་བརྟགས་པ་ཕྱི་མ་བསྐྱེད་ནུས་
ཀྱི་ལུས་ཀྱི་དབང་པོ་དང་བྲལ་བའི་ཕྱིར་རོ། །ཞེས་པས་འགྲུབ་པ་མིན་ཏེ། ཕྱོགས་ཆོས་གྲུབ་ནས་མཐུན་
ཕྱོགས་ཀ་བ་ལ་སོགས་པ་ལ་ཕྱི་མ་བསྐྱེད་ནུས་ཀྱི་ལུས་ཀྱི་དབང་པོ་དང་བྲལ་བས། རིག་པ་ཕྱི་མ་ལ་
མཚམས་སྦྱོར་བ་མེད་པ་མཐོང་ཡང་། མི་མཐུན་ཕྱོགས་ཕྱི་མ་ལ་མཚམས་སྦྱོར་བ་ཉིད་མ་གྲུབ་པས་དེ་ལ་
ལུས་ཀྱི་དབང་པོ་དང་བྲལ་བ་ཡོད་མེད་ཐེ་ཚོམ་ཟ་བའི་ཕྱིར་ལྷག་ལྡན་གྱི་གཏན་ཚིགས་ཡིན་ནོ། །
གཉིས་པ་གོམས་པ་སྲིད་ཀྱང་མཐའ་མེད་དུ་མི་འགྱུར་བ་སྤང་བ་ལ་གཉིས་ལས། དང་པོ་རྩོད་པ་ནི།
གོམས་པ་ལས་ཁྱད་པར་དུ་འགྱུར་དུ་ཚུད་ན་ཡང་སྔར་གྱི་རང་བཞིན་ལས་འདས་ཏེ། གོམས་པ་
མཐའ་མེད་དུ་འགྱུར་བ་དང༌། བློ་དེའི་ངང་དུ་འགྱུར་བ་སྲིད་པ་མ་ཡིན་ཏེ། མཆོངས་གོམས་པ་ལས་
འཕེལ་བ་ཡོད་ཀྱང་མཐའ་མེད་དུ་མི་འཕེལ་བ་དང༌། ཆུ་གྲང་མེར་བསྲོས་པ་ལས་ཇེ་དྲོར་འགྱུར་བ་ཡོད་
ཀྱང་ འ བར་བའི་རང་བཞིན་དུ་མི་འགྱུར་བ་བཞིན་ནོ་ཞེ་ན།
གཉིས་པ་ལན་ལ་བཞི་ལས། དང་པོ་དཔེ་མི་མཚུངས་པར་བསྟན་པ་ནི། བྱས་ཏེ་གལ་ཏེ་སླར་
ཡང་ནི། །འབད་རྩོལ་ལ་ནི་ལྟོས་འགྱུར་རམ། །རྟེན་མི་བརྟན་པ་ཉིད་གྱུར་ན། །ཁྱད་
པར་དག་ནི་མི་འཕེལ་ན། །རང་བཞིན་དེ་འདྲའང་མ་ཡིན་ཏེ། །དེ་ལ་ཕན་འདོགས་ནུས་
པ་རྣམས། །ཁྱད་པར་ཕྱི་མ་དག་ལ་ནི། །སྒྲུབ་པའི་ནུས་པ་མེད་ཕྱིར་དང༌། །རྟག་ཏུ་
རྟེན་གནས་མ་ཡིན་ཕྱིར། ། །ཁྱད་པར་འཕེལ་ཡང་རང་བཞིན་ཉིད། ། །མིན་ཕྱིར་གང་ཚེ་
བྱས་གྱུར་པ། །ཡང་རྩོལ་ལ་ལྟོས་མི་འགྱུར་ན། །རྩོལ་གཞན་ཁྱད་པར་བྱེད་པར་འགྱུར། །
མཆོངས་པ་ནི་ལུས་ཀྱི་ཡོན་ཏན་ཡིན་པས་མཐའ་མེད་དུ་འཕེལ་ བར་མི་འགྱུར་ཏེ། མཆོངས་སྔར་གོམས་
པར་བྱས་པ་དེ་སླར་ཡང་ལོག་ཅིང་འབད་རྩོལ་བྱས་པ་ལ་ལྟོས་ཀྱི་སྔར་གྱི་འཕྲོ་ལ་འཐུད་པ་མེད་པའི་ཕྱིར་་་་
དང་། སྔར་གྱི་གོམས་པ་སྔ་མ་ལས་ཕྱི་མ་ཁྱད་པར་དུ་འཕེལ་བ་མེད་ཀྱི། སླར་ཡང་འབད་རྩོལ་ལ་ལྟོས་
དགོས་པའི་ཕྱིར་རོ། །ཆུ་བསྲོས་པ་ཡང་འ བར་ བའི་རང་བཞིན་དུ་མི་འགྱུར་ཏེ། འབར་བའི་སྔོན་དུ་
རྟེན་མི་བརྟན་པའི་ཕྱིར་དང༌། ཆུའི་ཚོ་བ་དེ་ལ་ཕན་འདོགས་ནུས་པ་རྣམས་སླར་ཡང་མེ་ལ་མ་ལྟོས་པར་
ཚ་བ་སྔ་མས་ཚ་བ་ཕྱི་མ་དག་ལ་སྔར་མེད་ཀྱི་ཁྱད་པར་བསྒྲུབ་པའི་ནུས་པ་མེད་པའི་ཕྱིར་དང་། ་ཇེ་ཚ་རྗེ་
156



ཚ་ཁྱད་པར་ཅུང་ཟད་འཕེལ་བ་ཡོད་ནའང་ཆུ་ནི་འབར་བའི་རང་བཞིན་ཉིད་མིན་པའི་ཕྱིར་རོ། །མཛོད་
ལས་མཐར་ཐུག་པར་འགྲོ་བའི་རང་བཞིན་མ་ཡིན་ཞེས་སོ། །སེམས་ལ་བརྩེ་སོགས་གོམས་པར་བྱས་པ་
དེ་ནི་སེམས་ཀྱི་ཡོན་ཏན་ཡིན་པས་གོམས་ཟིན་སླར་ཡང་རྩོལ་བ་ལ་མི་ལྟོས་ཤིང་སྔར་གོམས་པའི་འཕྲོ་་་་་་་
མཐུད་པར་ནུས་པའི་ཕྱིར་དང་། གང་གི་ཚེ་སྔར་གོམས་པར་བྱས་པ་གྱུར་པའི་བརྩེ་སོགས་ཀྱི་གོམས་པ་སྔ་
མ་ལས་བརྩེ་སོགས་ཕྱི་མ་སྐྱེ་བས་སླར་ཡང་འབད་རྩོལ་ལ་ལྟོས་པར་མི་འགྱུར་བའི་ཕྱིར་རྩོལ་བ་སྔ་མས་རྩོལ་་
བ་ཕྱི་མ་ཁྱད་པར་དུ་འཕེ ལ་ བར་བྱེད་པར་འགྱུར་བས་མཐའ་མེད་དུ་འཕེལ་བར་འགྱུར་བ་ཡིན་ནོ། །
སེམས་ལ་བདག་མེད་གོམས་པར་བྱས་པ་ཡང་དེ་བཞིན་དུ་མཐའ་མེད་དུ་འཕེལ་ཞིང་། བློ་དེའི་རང་
བཞིན་དུ་འགྱུར་བ་ཡིན་ཏེ། གོམས་པར་བྱེད་པའི་རྟེན་བརྟན་པ་དང་། བློ་དེ་མི་རྟག་པ་ལ་སོགས་པ་
བདག་མེད་པའི་རང་བཞིན་ཡིན་པའི་ཕྱིར་རོ། །
གཉིས་པ་མཚུངས་པའི་དཔེ་དོན་གཞན་དང་སྦྱར་བ་ནི། སེམས་ལ་བརྩེ་སོགས་གོམས་སྐྱེ་བ། །
རང་གི་ངང་གིས་འཇུག་འགྱུར་ཏེ། །མེ་ལ་སོགས་པ་ཤིང་དག་དང༌། །དངུལ་ཆུ་དང་ནི་
གསེར་སོགས་བཞིན། །སེམས་ལ་བརྩེ་བ་དང་བདག་མེད་པ་ལ་སོགས་པ་གོམས་པར་བྱས་པ་ནི་རང་
གི་ངང་གིས་འཇུག་པས་མཐའ་ མེད་དུ་འཕེལ་ བར་འགྱུར་ཏེ་མེ་ལ་སོགས་པ་ཤིང་གི་ཚོགས་དུ་མ་ལ་མཆེད་་
པའམ་གསེར་ལ་དངུལ་ཆུ་བཞིན་ནོ། །དེ་ཕྱིར་དེ་དག་ལས་སྐྱེས་ཏེ། །ངོ་བོ་ཉིད་སྐྱེས་ཡོན་
ཏན་ཡིན། ་. །སེམས་གོམས་པ་ལས་ངང་གིས་འཇུག་པ་དེའི་ཕྱིར་རང་རིགས་སྔ་མ་དེ་དག་ལས་སྐྱེས་པ་
སྟེ། ངོ་བོ་ཉིད་ཀྱིས་སེམས་དེ་ནི་རང་རིགས་སྔ་མ་ལས་སྐྱེས་པའི་ཡོན་ཏན་གྱིས་མཐའ་མེད་དུ་འཕེལ་བ་
ཡིན་ནོ། །དེས་ན་རྩོལ་བ་ཕྱི་མ་དང་། །ཕྱི་མ་ཁྱད་པར་བྱེད་པ་ཡིན། །གང་ཕྱིར་རིགས་
མཐུན་སྔ་མ་ཡི། །ས་བོན་ལས་ནི་འཕེལ་བ་ཅན། །བརྩེ་བ་ལ་སོགས་བློ་དེ་དག །གོམས་
པར་གྱུར་ན་གང་ལ་གནས། །སེམས་ནི་ཉེར་ལེན་སེམས་སྔ་མ་ལས་སྐྱེས་པ་དེས་ན་སྔ་མའི་རྩོལ་བས་
རྩོལ་བ་ཕྱི་མ་དང་དེ་ཡིས་ཀྱང་ ཕྱི་མ་ཁྱད་པར་དུ་འཕེལ་བར་བྱེད་པ་ཡིན་ནོ། །བརྩེ་བ་ལ་སོགས་པའི་བློ་
དེ་དག་ནི། གོམས་པར་གྱུར་ན་ཚད་གང་ལ་གནས་ཏེ། ཚད་མེད་པར་གྱུར་པ་ཡིན་ནོ། །གང་གི་ཕྱིར་
ཞེ་ན། རིགས་མཐུན་སྔ་མའི་ས་བོན་ལ་འཕེལ་བ་ཅན་ཡིན་པའི་ཕྱིར་འབྲུའི་ཚོགས་བཞིན་ནོ། ། །
གསུམ་པ་མཆོངས་མཐའ་མེད་དུ་མི་འཕེལ་བའི་འཐད་པ་ནི། ། དེ་ལྟར་མཆོངས་ཉིད་ལས་
མཆོངས་མིན། །དེ་རྒྱུ་སྟོབས་དང་འབད་རྩོལ་དག ། །ནུས་པ་ངེས་པ་ཉིད་ཀྱི་ཕྱིར། །
མཆོངས་པ་ངེས་པའི་བདག་ཉིད་ཡིན། །དེ་ནི་དང་པོ་ཕྱིས་བཞིན་དུ། །མཆོངས་མིན་ལུས་
༈
༈
E
།
151



，
་
•
འི
མི་མཐུན་པའི་ཕྱིར། །རྩོལ་བས་རིམ་གྱིས་མི་མཐུན་པ། » །བསལ་ནས་རང་སྟོབས་ཉིད་དུ་
གནས། ། །བརྩེ་སོགས་དེ་ལྟར་མཆོངས་སྔ་མ་ལས་ཀྱང་མཆོངས་ཕྱི་མ་ཅིའི་ཕྱིར་སྐྱེ་བ་མིན་ཞེ་ན། ་
མཆོངས་པ་ལུས་ཀྱི་ཡོན་ཏན་ཡིན་པས་དེའི་རྒྱུ་སྟོབས་དང་འབད་རྩོལ་ལ་རག་ལུས་ཤིང་། སྟོབས་དང་
འབད་རྩོལ་དེ་ཡང་ཚད་དམ་ནུས་པ་ངེས་པ་ཅན་ཉིད་ཀྱི་ཕྱིར། མཆོངས་པ་ནི་མཐའ་མེད་དུ་མི་འགྱུར་ བར་
ཚད་ངེས་པའི་བདག་ཉིད་ཡིན་པས། ་མི་དང༌། སྤྲེའུ་དང༌། སེང་གེ་ལ་སོགས་པ་རང་རང་ལ་མཆོངས་
ཆེ་བའི་ཚད་ཡོད་པས་དེ་ལས་འདའ་བ་མ་ཡིན་ནོ། །དེ་ལྟ་ན་མཆོངས་གོམས་པའི་ དང་པོ་གོ་མས་པ་ལས་
འཕེལ་ བར་མི་རི གས་པ་ལས་དེ་ནི་དང་པོ་གོམས་པ་ལས་འཕེལ་ཞིང་། དང་པོ་ཕྱིས་བཞིན་དུ་མཆོངས་པ་
མིན་པ་ནི། དང་པོ་ལུས་ལ་མི་མཐུན་པར་འགྱུར་བ་བད་ཀན་འཕེལ་བ་ཡོད་ལ་བརྒྱད་པ་ལས། བད་
ཀན་སྣུམ་བསིལ་ལྕི་བ་དང་། །བརྟུལ་ཞིང་འཇམ་བརྟན་འབྱར་བག་ཅན། །ཞེས་འབྱུང་བས་བད་
ཀན་ལ་ཡོན་ཏན་ལྗི་བ་དང་བརྟན་པ་ཡོད་པས་བྱ་བ་ཐུར་དུ་ལྷུང་པར་འགྱུར་བས་དང་པོ་མཆོངས་ཚད་དུ་་
མི་སླེབ་པ་ཡིན་ནོ། །དེ་ནི་ཉིན་ཞག་འགའི་བར་དུ་རྩོལ་བས་གོམས་པར་བྱས་པས་རིམ་གྱིས་མི་མཐུན་པ་
བད་ཀན་ཇེ་བྱང་ལ་བསལ་ནས་ཕྱིས་བད་ཀན་བྱང་པ་ན་རང་རང་གི་སྟོབས་དང་མཐུན་པའི་ཚད་ངེས་པ་་་་
དེ་ལ་གནས་ཀྱི་སླར་ཡང་འཕེལ་བ་མེད་དོ། ། ，་ །
ད ་ བཞི་པ་བརྩེ་སོགས་མཐའ་མེད་དུ་འཕེལ་བའི་འཐད་པ་ནི། བརྩེ་རང་ས་བོན་ལས་བྱུང་བ། །
གལ་ཏེ་རང་ས་བོན་རྒྱུ་ཅན། །མི་མཐུན་ཕྱོགས་ཀྱིས་གནོད་མེད་ན། །སེམས་ལ་དེ་བདག་
ཉིད་དུ་འགྱུར། །བརྩེ་སོགས་རང་གི་ས་བོན་བརྩེ་སོགས་གོམས་པ་སྔ་མ་ལས་བྱུང་བ་ནི་ཐོག་མ་མེད་པ་
ཅན་ཡིན་ཞིང་དེ་ལྟ་ནའང་སེམས་བརྩེ་བའི་བདག་ཉིད་དུ་མི་འགྱུར་བ་ནི། མི་མཐུན་པའི་ ཕྱོགས་ཞེ་སྡང་
རང་གི་ས་བོན་ལས་བྱུང་བས་གནོད་པ་འཕེལ་བས་སེམས་བརྩེ་སོགས་ཀྱི་ངང་དུ་མ་གྱུར་པ་ཡིན་པས་བརྩེ་
སོགས་འབད་དེ་གོམས་པར་བྱས་པས་མི་མཐུན་པའི་ཕྱོགས་ཞེ་སྡང་རིམ་གྱིས་བསལ་ཏེ་སེམས་ལ་ཞེ་སྡང་་་་་་
གིས་གནོད་པ་མེད་པ་ན་བརྩེ་བ་དེའི་བདག་ཉིད་དུ་འགྱུར་བ་ཡིན་ནོ།་ །འདི་ལྟར་གོམས་པ་སྔ་མ་
དང་། །སྔ་མའི་སེམས་ཆོས་བརྩེ་བ་དང་། །ཆགས་བྲལ་བློ་སོགས་གཞན་དག་གི། ། །
གསལ་བ་ཡི་ནི་རྩ་བ་ཡིན། །གོམས་ལས་བརྩེ་བའི་བདག་ཉིད་དེ། །ཆགས་བྲལ་ཆགས་
དང་ཨིར་ལོག་བཞིན། །ཚུལ་འདི་ ལྟར་སེམས་ཀྱི་ཆོས་བརྩེ་བ་དང་ཆགས་བྲལ་ལ་སོགས་པ་གོམས་པ་
སྔ་མ་དང་དེ་ཡི་ཡང་སྔ་མ་རྣམས་ནི། ཕྱི་མ་ག ཞན་དག་གི་གསལ་བ་འཕེལ་བར་འགྱུར་བའི་རྩ་བའམ་རྒྱུ་
ཡིན་ནོ། །དེའི་ཕྱིར་གོམས་པ་ལས་སེམས་དེ་བརྩེ་བའི་བདག་ཉིད་དུ་འགྱུར་ཏེ། ཆགས་བྲལ་གོམས་པ་
་
༧
་
158



ལས་ཆགས་ཡུལ་ལ་ཡིད་ལོག་པ་དང༌། ཆགས་པ་གོམས་པ་ལས་མེདུན་ན་ཡོད་པའི་གསལ་སྣང་འབྱུང་བ་
བཞིན་ནོ། །་་ ， ་་་་་་་་་་་་་་ ་་་ པ་
གཉིས་པ་སྦྱོར་བ་ཕུན་ཚོགས་སྟོན་པ་བཤད་པ་ལ་ལྔ་ལས། དང་པོ་འཁོར་བའི་འཇུག་ལྡོག་མི་ཤེས་
ན་ལམ་སྟོན་པ་པོར་མི་རུང་བ་ནི། བརྩེ་ལྡན་སྡུག་བསྔལ་གཞོམ་པའི་ཕྱིར། །ཐབས་རྣམས་ལ་
ནི་མངོན་སྦྱོར་མཛད། །ཐབས་བྱུང་དེ་རྒྱུ་ལྐོག་གྱུར་པས། །དེ་འཆད་པ་ནི་དཀའ་བ་
ཡིན། ། །གོང་དུ་བཤད་པའི་ཚུལ་དེ་ལྟར་བརྩེ་བ་གོམས་པར་བྱས་པ་དེ་ནི་གཞན་སྡུག་བསྔལ་ལས་གདོན་
པའི་བསམ་པ་སྐྱེ་བར་འགྱུར་བས་གཞན་སྡུག་བསྔལ་ལས་གདོན་པར་འདོད་པས་ཐོག་མར་རང་གི་སྡུག་་་་་་
བསྔལ་གཞོམ་པའི་ཕྱིར་དེའི་ཐབས་རྣམས་ལ་མངོན་པར་སྦྱོར་བར་མཛད་པ་ཡིན་ནོ། །གཞན་སྡུག་
བསྔལ་ལས་གདོན་པར་འདོད་པས་ རང་གི་སྡུག་བསྔལ་གཞོམ་པའི་ཐབས་ལོ་སྦྱོར་བའི་རྒྱུ་ཅི་ཡིན་ཞེ་ན། ་
རང་གིས་སྡུག་བསྔལ་ཞི་བའི་ཐབས་དེ་མངོན་དུ་མ་མཛད་ན། ་ཐབས་དེ་ལྐོག་ཏུ་གྱུར་པའི་ཕྱིར་གཞན་
ལ་གསལ་པོར་སྟོན་མི་ནུས་པས་དེ་འཆད་པ་དཀའ་ལ་དེ་ལྟ་ན་གཞན་གྱིས་ཀྱང་ཐབས་དེ་རྟོ གས་པར་་་་་་་་
དཀའ་བ་ཡིན་ནོ། །དེ་ལ་རང་གི་སྡུག་བསྔལ་གཞོམ་པའི་ཐབས་ནི་སྡུག་བསྔལ་གྱི་རྒྱུ་དང་དེའི་གཉེན་པོ་
ཤེས་པ་ཡིན་པས་ལམ་སྟོན་པ་པོ་དེས་དང་པོར་འཁོར་བ་འཇུག་ལྡོག་གི་ཐབས་ཤེས་པར་བྱེད་དགོས་པ་་་་༌་
ཡིན་ནོ། །་
་་་་་་་་་་་་་་་་
གཉིས་པ་དེ་རྟོགས་པར་བྱ་བའི་ཕྱིར་དཔྱད་དགོས་པར་བསྟན་པ་ནི། ལུང་དང་རིགས་པས་རྣམ་
དཔྱོར་པ། །སྡུག་བསྔལ་ཉིད་ཀྱི་ཁྱད་པར་གྱིས། །སྡུག་བསྔལ་རྒྱུ་དང་དེ་མི་རྟག །མ་
སོགས་རང་བཞིན་རྟོག་པར་མཛད། །གང་ཕྱིར་དེ་ལྟར་རྒྱུ་གནས་ན། །འབྲས་ལྡོག་གཟིགས་
པ་མེད་ཕྱིར་རོ། །འཁོར་བར་འཇུག་ལྡོག་གི་ཐབས་ཤེས་པར་བྱེད་པ་ཡང་འཁོར་བ་སྡུག་བསྔལ་གྱི་
རང་བཞིན་དུ་རྟོགས་ནས་འཁོར་བ་ལ་ཡིད་འབྱུང་བའི་བློ་སྐྱེས་པ་ན་སྡུག་བསྔལ་དེ་ལས་ཐར་བར་འདོད་་་
པའི་བློ་སྐྱེ་ལ། ཐར་བར་འདོད་པས་སྡུག་བསྔལ་རང་ཉིད་སྤངས་ཀྱང་རྒྱུ་ལས་སླར་འབྱུང་བས་རྒྱུ་སྤོང་
བར་བྱེད་དགོས་པས། ཐོག་མར་སྡུག་བསྔལ་ལ་རྒྱུ་ཡོད་མེད་བརྟག་པར་བྱ་དགོས་ཏེ་རྒྱུ་མེད་ན་སྤང་བར་
མི་ནུས་ཏེ་ནམ་མཁའི་པད་མོ་བཞིན་ནོ། །གལ་ཏེ་རྒྱུ་ཡོད་ཀྱང་རྒྱུ་དེ་རྟག་ན་སྤང་བར་མི་ནུས་པས་རྒྱུ་
རྟག་མི་རྟག་དཔྱད་དགོས་སོ། །དེ་ལྟར་དཔྱོད་པ་དེ་ཡང་ཐོག་མར་ལུང་ཐོས་པ་ལས་བྱུང་བའི་ཤེས་རབ་
ཀྱིས་རྟོག་དཔྱོད་ལ་མངོན་དུ་ཕྱོགས་པར་འགྱུར་ལ། དེའི་རྗེས་སུ་རིགས་པ་རྗེས་སུ་དཔག་པའི་ཚད་མ་
བསམས་པ་ལས་བྱུང་བའི་ཤེས་རབ་ཀྱིས་སྡུག་བསྔལ་གྱི་རྒྱུ་དང་རྒྱུ་དེ་རྟག་མི་རྟག་ལ་སོགས་ལ་རྟོག་པར་་་
，
་
E
158



•༣，
༈
，
.
བློ་
་ས
，
-
F་
མཛད་པ་ཡིན་ནོ། །དེའི་རྒྱུ་མཚན་གང་གི་ཕྱིར་ཞེ་ན།་ “སྤང་བར་བྱ་བ་དེའི་རྒྱུ་གནས་པར་ གྱུར་ པ་ན་
འབྲས་བུ་ལྡོག་པ་ཐམས་ཅད་མཁྱེན་པས་ཀྱང་གཟིགས་པ་མེད་པའི་ཕྱིར་རོ། །དེ་ལྟར་རྒྱུ་ཡོད་པ་དང་རྒྱུ་
མི་རྟག་པར་རྟོགས་པ་ན། དེ་རྒྱུ་གཞོམ་ཕྱིར་དེ་ཡི་ནི། །མི་མཐུན་ཕྱོགས་ལ་བརྟག་པ་མཛད། །
རྒྱུ་ཡི་ངོ་བོ་རྟོགས་པའི་ཕྱིར། ་།དེ་མི་མཐུན་ཕྱོགས་ཀྱང་ངེས་འགྱུར། །སྡུག་བསྔལ་གྱི་རྒྱུ་
གཞོམ་པར་འདོད་པ་དེས་རྒྱུ་དེའི་མི་མཐུན་པའི་ཕྱོགས་ལ་བརྟགས་ཏེ་མི་མཐུན་པའི་ཕྱོགས་ངོ་ཤེས་པར་་་་
མཛད་པ་ཡིན་ལ། མི་མཐུན་ཕྱོགས་དེ་ཡང་གང་ལས་ཤེས་ཞེ་ན། ་རྒྱུའི་ངོ་བོ་རྟོགས་པ་ན་དེའི་མི་མཐུན་
པའི་ཕྱོགས་ཀྱང་ངེས་པར་འགྱུར་བ་ཡིན་ནོ། ། ，，，་
གསུམ་པ་དཔྱད་པ་ལས་བྱུང་བ་འཁོར་བའི་རྒྱུ་ངོས་གཟུང་བ་ནི། བདག་དང་བདག་གིར་འཛིན་
བྱས་པ། །འདུས་བྱས་སྤྱོད་ཡུལ་ཅན་ཆགས་ནི། །རྒྱུ་ཡིན་འཁོར་བའི་སྡུག་བསྔལ་སྣ་ཚོགས་པ་
ནི་འཁོར་བར་སྐྱེས་པ་ཉིད་ལས་བྱུང་ལ་སྐྱེ་བ་དེའི་རྒྱུ་ནི་དགེ་བས་མཐོ་རིས་དང་། མི་དགེ་བས་ངན་སོང་
དང་། མི་གཡོ་བས་ཁམས་གོང་མར་སྐྱེ་བར་འགྱུར་ལ། ལས་དེའི་རྒྱུ་ནི་ཉོན་མོངས་པ་ཆགས་སྡང་
རྨོངས་པ་ལས་བྱུང་བ་ཡིན་ཞིང་ཉོན་མོངས་པའི་རྒྱུ་ཕུང་པོ་ལ་བདག་ཏུ་འཛིན་པ་ལས་གྱུར་པ་ནང་དུ་་་་་་
བདག་མེད་པ་ལ་བདག་ཏུ་བཟུང་བ་ལས་ཕྱི་རོལ་དུ་གཞན་དུ་བཟུང་། རང་ཕྱོགས་ལ་ཆགས་གཞན་
ཕྱོགས་ལ་སྡང་པ་ ལས་སྲོག་གཅོད་པ་ལ་སོགས་པའི་ལས་བསགས་པའི་མཐུས་ བར་དོར་ཤིན་ཏུ་གྲང་པའི་་་་
སྣང་བ་བྱུང་ཞིང་། དེ་ལས་བདེ་བ་མ་ཡིན་པ་ལ་བདེ་བར་འདུ་ཤེས་པ་སྡུག་བསྔལ་ཕྱིན་ཅི་ལོག་གི་བློ་
འ བར་ བའི་ཁང་པ་ལ་བདེ་བར་འདུ་ཤེས་ཏེ་སྲེད་པས་ཐོབ་པར་འདུན་པས་དེར་སྐྱེ་ལ། དེ་ལས་བཙོ་
བསྲེག་ལ་སོགས་པའི་སྡུག་བསྔལ་སྣ་ཚོགས་མྱོང་བར་འགྱུར་བས་སྡུག་བསྔལ་ཐམས་ཅད་ཀྱི་རྒྱུའི་རྩ་བ་ནི་་་་
ཕུང་པོ་ལ་བདག་ཏུ་འཛིན་པ་ཉིད་ཡིན་ཏེ། སློབ་དཔོན་འཕགས་པ་ཀླུ་སྒྲུབ་ཀྱིས་ཀྱང་། ཇི་སྲིད་ཕུང་
པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ངར་འཛིན་ཡོད་ལ་ཡང་ལས་ཏེ། །དེ་ལས་
ཀྱང་ནི་སྐྱེ་བ་ཡིན། །ཞེས་སོ། །་ ་
བཞི་པ་དེའི་གཉེན་པོ་ངོས་གཟུང་བ་ནི། དེ་ཡི་གནོད་བྱེད་ནི། །བདག་མེད་མཐོང་བ་
འགལ་བ་ཡིན། །འཁོར་བའི་རྒྱུ་བདག་ཏུ་འཛིན་པར་རྟོགས་པས་ན། དེའི་གནོད་བྱེད་དམ་དེ་སྤོང་
བར་འདོད་པས་བདག་ཏུ་མི་འཛིན་པ་ཉིད་འཁོར་བའི་རྩ་བ་ཟད་པར་ བྱེད་པ་ཡིན་ཏེ། བདག་འཛིན་
དང་བདག་མེད་རྟོགས་པའི་ཤེས་རབ་བློའི་ཆོས་ལྷན་ཅིག་མི་གནས་པའི་འགལ་བ་ཡིན་ཏེ། སྒྲ་མི་རྟག་
པར་ངེས་པ་ན་རྟག་འཛིན་གྱི་བློ་མི་སྐྱེ་བ་བཞིན་ནོ། །ནང་དུ་བདག་ཏུ་མ་བཟུང་བ་ལས་ཕྱི་རོལ་ཏུ་
，
•་
ཐ
བ
༥
160



བས
གཞན་དུ་མི་འཛིན་དེ་ལས་ཉོན་མོངས་པ་ཆགས་སྡང་ལོག དེས་ལས་མ་བསགས་དེ་ལས་སྐྱེ་བ་མ་བླངས།
སྐྱེ་བ་མ་བླངས་པས་སྡུག་བསྔལ་ཐམས་ཅད་རྒྱུད་ཆད་པར་འགྱུར་བ་ཡིན་ནོ། །དེས་ན་ནམ་བདག་ཏུ་མ་
བཟུང་བ་ནས་འཁོར་བར་སྐྱེ་བར་མི་འགྱུར་རོ། །ས་
ལྔ་པ་དེ་གོམས་པ་ ལས་འགྲུབ་པར་བསྟན་པ་ནི། བདག་ཏུ་འཛིན་པ་དེ་ནི་ཐོག་མ་མེད་པ་ནས་ཤིན་
ཏུ་གོམས་པར་བྱས་པའི་ཕྱིར་བདག་མེད་རྟོགས་པའི་ཤེས་རབ་དེ་ཡང་དང་པོར་ཐོས་བྱུང་གི་ཤེས་རབ་ཀྱི་་་
བདག་མེད་ཀྱི་རྟོག་དཔྱོད་ལ་མངོན་དུ་ཕྱོགས་པར་བྱས་ཤིང༌། བར་དུ་བསམ་བྱུང་གི་ཤེས་རབ་ཀྱིས་
བདག་མེད་པའི་དོན་ངེས་པར་བྱས་ཏེ། མཐར་འཇིག་རྟེན་དང་འཇིག་རྟེན་ལས་འདས་པའི་སྒོམ་བྱུང་གི་
ཤེས་རབ་ཀྱིས་ཡུན་རིང་དུ་གོམས་པ་ལས་འགྱུར་བ་ཡིན་ནོ། །ཞིས་སྟོན་པ། རྣམ་པ་དུ་མར་ཐབས་
མང་པོ། །ཡུན་རིང་དུས་སུ་གོམས་པ་ལས། །དེ་ལས་སྐྱོན་དང་ཡོན་ཏན་དག །རབ་ཏུ་
གསལ་བ་ཉིད་དུ་འགྱུར། །རྣམ་པ་དུ་མར་གོམས་པ་ནི་ཐོས་པ་ དང་བསམ་པ་དང་བསྒོམས་པ་ལས་
བྱུང་བ་སྣ་ཚོགས་པས་སོ། ། །ཐབས་མང་པོ་ནི་བསམ་གཏན་དང་། སྙིང་རྗེ་དང་། སྦྱིན་པ་དང་།
ཚུལ་ཁྲིམས་ལ་སོགས་པས་སོ། །ཡུན་རིང་བ་ནི་བསྐལ་བ་གྲངས་མེད་པ་གསུམ་ལ་སོགས་པར་ གོམས་
པར་བྱས་པ་ལས་འཁོར་བའི་སྐྱོན་དང༌། དེའི་རྒྱུ་དང་། མྱ་ངན་ལས་འདས་པའི་ཡོན་ཏན་དང༌། དེའི་
ཐབས་མ་ལུས་པ་རབ་ཏུ་གསལ་བར་འགྱུར་པ་ཡིན་ནོ། །དེས་ན་ཐུགས་ཀྱང་གསལ་བའི་ཕྱིར། །
རྒྱུ་ཡི་བག་ཆགས་སྤངས་པ་ཡིན། །ཐུབ་ཆེན་གཞན་དོན་འཇུག་ཅན་གྱི། །བསེ་རུ་སོགས་
ལས་ཁྱད་འདི་ཡིན། །དེ་དོན་ཕྱིར་ན་ཐབས་གོམས་པ། །དེ་ཉིད་སྟོན་པ་ཡིན་པར་འདོད།།
ཐབས་ལ་ཤིན་ཏུ་གོམས་པར་བྱས་པ་དེས་ན་ཐུགས་ཀྱང་ཤིན་ཏུ་གསལ་བའི་ཕྱིར་སྡུག་བསྔལ་གྱི་རྒྱུ་མི་ཤེས་་
པའི་བག་ཆགས་སྤངས་པ་ཡིན་ནོ། །དེས་ན་ཐུབ་པ་ཆེན་པོ་གཞན་གྱི་དོན་ལ་འཇུག་པ་ནི་བསེ་རུ་ལྟ་བུ་
རང་སངས་རྒྱས་དང༌། ཉན་ཐོས་ལ་སོགས་པ་ལས་ཁྱད་ཞུགས་པ་ཡིན་ཏེ། དེ་དག་ཚེ་གསུམ་དང་། ་
བསྐལ་བ་བརྒྱ་ཙམ་གྱི་གོམས་པ་ལས་མེད་པས་ཐུགས་མི་གསལ་བའི་ཕྱིར་མི་ཤེས་པའི་བག་ཆགས་མ་སྤངས་
པས་གཞན་གྱི་དོན་རྒྱ་ཆེན་པོ་ལ་འཇུག་པར་མི་ནུས་པ་ཡིན་ནོ། །དོན་དེའི་ཕྱིར་གཞན་གྱི་དོན་གྱི་ཐབས་
ལ་བསྐལ་པ་གྲངས་མེད་པ་གསུམ་ལ་སོགས་པར་གོམས་པ་གང་ཡིན་པ་དེ་ནི་མི་ཤེས་པ་ལ་ལམ་སྟོན་པ་པོ་་༌་
ཡིན་པར་འདོད་དེ། རང་གིས་ཐབས་དེ་ལེགས་པར་བྱས་པའི་ཕྱིར་རོ། །
གསུམ་པ་དེ་དག་རྒྱུ་ཡིན་པར་བསྟན་པ་ནི། གྲུབ་ལས་དང་པོར་འབྱུང་བའི་ཕྱིར། །གཉིས་
པོ་འདི་ནི་རྒྱུ་རུ་བཤད། །བསམ་པ་ཕུན་སུམ་ཚོགས་པ་ཐུགས་རྗེ་དང་། སྦྱོར་བ་ཕུན་སུམ་ཚོགས་པ་
161
LEE



་་,
སྟོན་པ་གཉིས་པོ་དེ་ནི། རང་དོན་དང་གཞན་གྱི་དོན་གྲུབ་པ་བདེ་གཤེགས་ དང་སྐྱོབ་ཕྲ་ལས་དང་པོར་
འབྱུང་བའི་ཕྱིར། སྔ་མ་གཉིས་པོ་རྒྱུ་རུ་བཤད་པ་ཡིན་ནོ། །
གསུམ་པ་འབྲས་བུ་ཕུན་ཚོགས་བདེ་གཤེགས་དང་སྐྱོབ་པ་བཤད་པ་ལ་གཉིས་ཏེ། རང་དོན་བདེ་
གཤེགས་ དང་། གཞན་དོན་སྐྱོབ་པ་བཤད་པའོ། །
་ ་ །
དང་པོ་ལ་གསུམ་སྟེ། མདོར་བསྟན་པ་དང་། རྒྱས་པར་བཤད་པ་དང་། དེ་དག་ལ་བརྩོད་པ་
སྤང་བའོ། །དང་པོ་ནི། རྒྱུ་སྤངས་ཡོན་ཏན་གསུམ་བདེ་གཤེགས། །ཉིད་ཡིན། ཞེས་ཏེ།
བདེ་གཤེགས་ནི་སུ་ག་ཏ་ཞེས་པ་ལ་ག་ག་མ་ན་ཞེས་པ་སྤངས་པ་ཞེས་པར་འགྱུར་བས། སྡུག་བསྔལ་གྱི་རྒྱུ་
བདག་འཛིན་དང་སྲིད་པ་གཉིས་སྤངས་པའོ། །དེའི་ཁྱད་པར་ཡང་ལེགས་པར་སྤངས་པ་དང་། སླར་
མི་ལྡོག་པར་སྤངས་པ་དང་། མ་ལུས་པར་སྤངས་པ་སྟེ། ། ཡོན་ཏན་གསུམ་དང་ལྡན་པས་བདེ་གཤེགས་
ཏེ་སྤངས་པ་ཕུན་སུམ་ཚོ གས་པ་ཉིད་ཡིན་ནོ། །་ ་
གཉིས་པ་རྒྱས་པར་བཤད་པ་ལ་གསུམ་ལས། དང་པོ་ལེགས་པར་སྤངས་པ་ནི། སྡུག་བསྔལ་
རྟེན་མིན་ཕྱིར། །ལེགས་ཡིན་དེ་ནི་བདག་མེད་པ། །མཐོང་བའམ་སྦྱོར་བ་ལས་ཡིན་ནོ། །
བཅོམ་ལྡན་འདས་ཀྱིས་སྤང་བྱ་སྤངས་པ་དེ་ནི་སུ་སུན་དྷ་རི་ཀ་ཞེས་པ་ལྟར་སུའི་དོན་ལེགས་པའམ་མཛེས་་
པ་སྟེ། སྐྱེ་བ་ལ་སོགས་པ་སྡུག་བསྔལ་གྱི་རྟེན་མ་ཡིན་ པའི་ཕྱིར་ལེགས་པར་སྤངས་པ་ཡིན་ནོ། །ལེགས་
པར་སྤངས་པ་དེ་ནི། བདག་མེད་ཚོགས་ལམ་མན་ཆད་དུ་ཐོས་བསམ་གྱིས་ལེགས་པར་གཏན་ལ་ཕབ་
པའི་དོན་དེ་སྦྱོར་ལམ་དུ་འཇིག་རྟེན་པའི་སྒོམ་བྱུང་གི་ཤེས་རབ་ཀྱིས་གོམས་པར་བྱས་པ་ལས་མངོན་སུམ་་་༌་
དུ་མཐོང་བའི་དོན་དེ་ཉིད་སྒོམ་ལམ་ས་དགུར་སྦྱོར་བ་གོམས་པ་ལས་ཡིན་ནོ། །ཉན་ཐོས་ལ་སོགས་པ་ནི་
མ་རིག་པའི་བག་ཆགས་ཀྱི་ས་དང་འདུ་བྱེད་ཟག་པ་མེད་པའི་ལས་མ་སྤངས་པའི་ཕྱིར་ཡིད་ཀྱི་རང་བཞིན་་་་
གྱི་ཕུང་པོ་མ་ལོག་པས་སླར་བསམ་གྱིས་མི་ཁྱབ་པའི་འཆི་འཕོ་བ་དང་སྐྱེ་བ་ལེན་པར་བཤད་པས་སྡུག་་་་་་
བསྔལ་གྱི་རྟེན་བྱེད་པའི་ཕྱིར་ལེགས་པར་སྤངས་པ་མ་ཡིན་ནོ། །
གཉིས་པ་སླར་མི་ལྡོག་པར་སྤངས་པ་ནི། སྐྱེ་དང་སྐྱོན་ནི་ཀུན་འབྱུང་དག །སླར་ཡང་ལྡོག་
ཅེས་བཤད་པ་ཡིན། །བདག་ལྟའི་ས་བོན་སྤངས་པའི་ཕྱིར། །སླར་མི་གཤེགས་པ་ཉིད་ཡིན་
ནོ། །དེ་བདག་ཐ་དད་བདག་ཉིད་ཀྱིས། །སྐྱེ་བ་ནི་སྡུག་བསྔལ་ལ་སྐྱོན་ནི་ཆགས་སོགས་ཀུན་
འབྱུང་བའོ། །དེ་དག་ནི་བདག་མེད་མ་རྟོ གས་ན་སླར་ཡང་ཡང་དང་ཡང་དུ་འབྱུང་བའི་ཕྱིར་སླར་ལྡོག་
པ་ཡིན་ལ། སངས་རྒྱས་བཅོམ་ལྡན་འདས་ཀྱིས་སྤང་བྱ་སྤངས་པ་དེ་ནི། སུ་ནི་ཏྲ་ཛཱ་ར་ཞེས་པ་ལྟར་སུའི་
1
，
་
-
162



，
དོན་སླར་མི་ལྡོག་པ་སྟེ་རི མས་ནད་ལེགས་པར་བྱང་བ་བཞིན་དུ་བདག་མེད་རྟོགས་པའི་ཤེས་རབ་ཀྱིས་་་་་
བདག་ཏུ་ལྟ་བའི་ས་བོན་རྩ་བ་ནས་སྤངས་པའི་ཕྱིར་འཁོར་བ་སླར་མི་གཤེགས་པ་ཉིད་ཡིན་ནོ། །འཇིག་
རྟེན་པའི་ལམ་གྱིས་སྤངས་པ་ནི་སླར་ལྡོག་པའི་ཕྱིར་རོ། །བདག་མེད་རྟོགས་པའི་ཤེས་རབ་ཀྱིས་བདག་
ལྟ་སྤོང་བ་ནི། ཐ་དད་བདག་ཉིད་ཀྱི་ཞེས་ཏེ། དེ་དག་འགལ་བ་ཡིན་པའི་ཕྱིར་རོ། །དེ་ལྟ་ན་བདག་
འཛིན་གྱིས་ཀྱང་བདག་མེད་ཀྱི་རྟོགས་པ་བཟློག་པར་འགྱུར་ཏེ་ཚ་རེག་གྲང་རེག་བཞིན་ནོ། །ཞེ་ན་ཇི་
སྲིད་བདག་མེད་མངོས་སུམ་དུ་མ་མཐོང་བ་དེ་སྲིད་དུ་བདག་འཛིན་གྱིས་བདག་མེད་ཀྱི་རྟོ གས་པའི་གེགས་
བྱས་པ་ཁོ་ན་ཡིན་གྱི། བདག་མེད་མངོན་སུམ་དུ་མཐོང་བ་ལས་བདག་འཛིན་གྱིས་བཟློག་པར་མི་ནུས་ཏེ་
དེ་བདེན་ཞེས་པ་བདག་མེད་པ་དེ་ཚད་མས་གྲུབ་ཅིང་བདེན་པའི་བདག་ཉིད་ཡིན་ལ་བདག་འཛིན་ནི་་་་་་
ཕྱིན་ཅི་ལོག་གོམས་པས་སྒྲོ་བཏགས་པ་ཡིན་པའི་ཕྱིར་རོ། །དེ་སྐད་དུ་ཡང་། འཚེ་བ་མེད་དང་ཡང་
དག་དོན། །ངོ་བོ་ཉིད་ལ་ཕྱིན་ལོག་གིས། །འབད་དུ་ཟིན་ཡང་མི་བཟློགས་ཏེ། ་ །བློ་ནི་དེ་ཕྱོགས་
འཛིན་ཕྱིར་རོ། །ཞེས་བཤད་ཟིན་ཏོ། ། ་་།
གསུམ་པ་མ་ལུས་པར་སྤངས་པ་ནི། ལུས་ངག་སེམས་ཀྱི་གནས་ངན་ལེན། །ཉོན་མོངས་
མེད་དང་ནད་མེད་དང་། །ལམ་བཤད་མི་གསལ་ཉིད་ལུས་ཡིན། །གོམས་ཕྱིར་མ་ལུས་
སྤངས་པ་ཉིད། །ཉན་ཐོས་ལ་སོགས་པའི་སྤངས་པ་ནི་སྤྲེའུ་ལྟར་མཆོང་པ་དང་། འཁྲིག་ཚིག་དང་།
ངག་ར་ར་བོའམ། ནགས་སྟུག་པོར་ལམ་སྟོར་བ་ལ་སོགས་པ་ལུས་དང་ངག་དང་སེམས་ཀྱི་གནས་ངན་
ལེན་མ་སྤངས་པ་ཡོད་ཅིང་ལམ་བཤད་པའི་དམིགས་པ་དང་རྣམ་པ་མི་གསལ་བ་ཡོད་པས་མ་ལུས་པར་་་་་
སྤངས་པ་མ་ཡིན་ལ། སངས་རྒྱས་བཅོམ་ལྡན་འདས་ཀྱིས་སྤངས་པ་དེ་ནི་སུ་ཀུམ་བྷ་གྷ་ཊ་ཞེས་ཏེ།
སུའི་དོན་མ་ལུས་པ་སྟེ་བུམ་པ་ལེགས་པར་གང་ཞེས་པ་ལྟར། སྡུག་བསྔལ་གྱི་རྒྱུ་ཉོན་མོངས་པ་ལུས་པ་
མེད་པ་ དང་། ནད་དང་འདྲ་བའི་སྡུག་བསྔལ་མེད་པ་དང༌། ལུས་ངག་སེམས་ཀྱི་གནས་ངན་ལེན་གྱི་དྲི་
མ་དང་བཅས་ཏེ་སྤངས་པའི་མ་ལུས་པར་སྤངས་པ་ཉིད་ཡིན་ནོ། །དེ་སྐད་དུ་ཡང་། སློབ་དཔོན་མ་ཏེ་
ཙེ་ཏྲས། ཐམས་ཅད་མཁྱེན་ལ་ཡོན་ཏན་ཀུན། །མངའ་ལ་དེ་ཡང་ཉམས་མི་མངའ། །ཉེས་པ་བག་
ཆགས་དང་བཅས་པའང་། །སྐྱོབ་པ་གཅིག་པུ་ལ་མི་མངའ། །ཞེས་སོ། །
གསུམ་པ་དེ་དག་ལ་བརྩད་པ་སྤངས་པ་ལ་གཉིས་ཏེ། སྐྱོན་ལྡན་གྱི་རྟགས་མ་ངེས་པར་བསྟན་པ་
དང༌། སྐྱོན་སྤོང་མི་ནུས་པའི་རྟགས་མ་གྲུབ་པར་བསྟན་པའོ། །
དང་པོ་ལ་གཉིས་ལས། དང་པོ་རྩོད་པ་ནི། རྒྱལ་དཔོག་པ་ཁ་ཅིག་ན་རེ། ། ཐུབ་པ་ལ་སོགས་
，
163



，
**
“ པའི་སྐྱེས་བུ་ནི་སྐྱོན་ཀུན་ཟད་པའི་ཐམས་ཅད་མཁྱེན་པ་མ་ཡིན་ཏེ། ངོག་སྨྲ་བ་དང་། སྐྱེས་བུ་ཉིད་
ཡིན་པ་དང་། ཟས་གོས་ལ་ལོངས་སྤྱོད་པའི་ཕྱིར་བདག་ཉིད་བཞིན་ནོ་ཞེས་ཟེར་རོ། ། ་་ བ
གཉིས་པ་དེའི་ལན་ནི། འདི་ལྡོག་ལ། ཐེ་ཚོམ་ཟ་བ་དེ་ཕྱིར་འཁྲུལ། : །སྨྲ་བ་ལ་སོགས་
པའི་རྟ གས་ འདི་ནི། ཕྱོགས་ཆོས་གྲུབ་ཅིང་མཐུན་ཕྱོགས་ལ་མཐོང་བ་ཡིན་ནའང༌། མི་མཐུན་པའི་
ཕྱོགས་ལས་ལྡོག་པ་ལ་་ཐེ་ཚོམ་ཟ་བའི་ཕྱིར་ལྷག་ལྡན་འཁྲུལ་བ་ཅན་ཡིན་ཏེ་རྣམ་པར་རྟོག་པ་མེད་བཞིན་་་་་
དུ་གོམས་པའི་ཤུགས་ཀྱིས་སྨྲ་བ་ཡང་ཡོད་པའི་ཕྱིར་རོ། ། །
གཉིས་པ་སྐྱོན་སྤོང་མི་ནུས་པའི་རྟགས་མ་གྲུབ་པར་བསྟན་པའང་གཉིས་ལས། དང་པོ་རྩོད་པ་ནི།
་ཆགས་པ་ལ་སོགས་པའི་དྲི་མ་ནི། རྟག་པ་ཉིད་ཀྱི་ཕྱིར་སྤང་བར་མི་ནུས་པ་དང༌། སྤོང་བྱེད་ཀྱི་ཐབས་
མེད་པའི་ཕྱིར་དང་ཡང་ན་ཐབས་ཡོད་ཀྱང་ཐབས་མི་ཤེས་པའི་ཕྱིར་སྐྱོན་རྣམས་ཟད་པར་མི་ནུས་སོ་
ཞེས་རྟོག་པར་བྱེད་གྲང་ན།
གཉིས་པ་དེའི་ལན་ནི། རྒྱུ་ཡོད་ཕྱིར་དང་རྒྱུ་ཡི་ནི། །གཉེན་པོ་གོམས་པས་ཟད་ཕྱིར་
དང༌། །རྒྱུ་ཡི་རང་བཞིན་ཤེས་པ་ཡིས། །དེ་ཤེས་པ་ཡང་གྲུབ་པ་ཡིན། །དྲི་མ་རྟག་པ་མ་ཡིན་
ཏེ་རྒྱུ་ཡོད་པའི་ཕྱིར་དུ་བ་བཞིན་ནོ། །རྒྱུ་ཡོད་པར་ཡང་རེས་འགའ་བ་ཉིད་ཀྱིས་གྲུབ་བོ། །གང་རྒྱུ་ཡོད་
པ་དེ་ལ་ནི་རྒྱུ་དེ་དང་འགལ་བའི་གཉེན་པོ་གོམས་པས་ཟད་པར་ནུས་པ་ཡིན་ཏེ། དུ་བའི་རྒྱུ་མེའི་གཉེན་
པོ་གྲང་རེག་སྟོབས་ལྡན་གྱིས་བཟློག་པར་བྱེད་པ་བཞིན་ནོ། །གལ་ཏེ་རྒྱུ་ཡོད་ན་ཡང་དེའི་གཉེན་པོ་ཤེས་
པར་མི་ནུས་སོ་ཞེ་ན། རྒྱུའི་རང་བཞིན་ཤེས་པར་ གྱུར་ན་དེའི་གཉེན་པོ་ཡང་ཤེས་པར་གྲུབ་པ་ཡིན་ཏེ།
སྒྲ་ལ་རྟག་འཛིན་གྱི་སྒྲོ་འདོགས་སྤོང་བར་འདོད་པས་མི་རྟག་པར་ངེས་པར་བྱེད་པ་བཞིན་དུ། སྡུག་
བསྔལ་གྱི་རྒྱུ་བདག་འཛིན་དུ་ཤེས་པས་དེའི་གཉེན་པོ་བདག་མེད་རྟོགས་པའི་ཤེས་རབ་ཉིད་ཡིན་ནོ་ཞེས་་་་་
བཤད་ཟིན་ཏོ། ། ད་
གཉིས་པ་གཞན་དོན་སྐྱོབ་པ་བཤད་པ་ནི། སྐྱོབ་པ་ཉིད་གཟིགས་ལམ་གསུངས་པ། །འབྲས་
མེད་ཕྱིར་ན་རྫུན་མི་གསུར། །ཐུགས་བརྩེ་ལྡན་ཕྱིར་རྩོམ་ཀུན་ཡང་། །གཞན་གྱི་དོན་དུ་
སྦྱོར་ཕྱིར་རོ། །དེ་ཕྱིར་ཚད་ཡིན། སྐྱོབ་པ་ནི་རང་གིས་སྡུག་བསྔལ་ཞི་བའི་ཐབས་མངོན་དུ་མཛད་
ནས། ཉིད་ཀྱིས་གཟིགས་པའི་ལམ་དེ་གཞན་ལ་ལེགས་པར་བསྟན་པས་གཞན་སྡུག་བསྔལ་རྒྱུ་དང་བཅས་
པ་ལ་སྐྱོབ་པར་ནུས་པ་གང་ཡིན་པ་སྟེ་དེ་སྟོན་པར་མཛད་པ་ནི་ཚད་མར་གྱུར་པ་ཡིན་ནོ། །རང་གིས་སྡུག་
བསྔལ་ཞི་བའི་ཐབས་མངོན་དུ་མཛད་ནའང་། དེས་བསྟན་པ་དེ་ཚད་མ་ཁོ་ནར་འགྱུར་བ་ནི་མ་ཡིན་
164
，



ཟས་
*
་
ཏེ། བརྫུན་ གསུང་པ་སྲིད་པའི་ཕྱིར་རོ། །ཞེ་ན་མ་ཡིན་ཏེ། བརྫུན་ གསུང་པ་ལ་འབྲས་བུ་མེད་ པའི་
ཕྱིར་རོ། །དེ་ཡང་རང་གི་དོན་དུ་བརྫུན་གསུང་པ་མེད་དེ་རང་གི་དོན་གྲུབ་ཟིན་པའི་ཕྱིར་རོ། །གཞན་
གྱི་དོན་དུ་བརྫུན་གསུང་པ་མེད་དེ། ཐུགས་རྗེ་ཆེན་པོ་གོམས་པའི་དབང་གིས་འགྲོ་བ་རྣམས་བུ་གཅིག་པ་
ལྟ་བུར་དགོས་པའི་ཕྱིར་རོ། །མི་ཤེས་པར་ གྱུར་ན་བརྫུན་གསུང་པ་སྲིད་ནའང་ཐུབ་པ་ལ་མི་ཤེས་པ་མེད་་་
དེ། རྣམ་པ་དུ་མར་ཐབས་མང་པོས་ཡུན་རིང་དུས་སུ་གོམས་པར་བྱས་པའི་ཕྱིར་རོ། །དེའི་ཕྱིར་ཕན་
པ་དང་བདེན་པ་ཁོ་ན་གསུང་པའི་ཕྱིར་ཚད་མར་གྱུར་པ་ཡིན་ནོ། །འཆད་ཚུལ་དང་པོའོ། ། ། །
གཉིས་པ་རིམ་པ་ལ་བཟློག་སྟེ་འཆད་ཚུལ་གཞན་བསྟན་པ་ལ་ལྔ་སྟེ། སྐྱོབ་པ་དང༌། བདེ་གཤེགས་
དང༌། སྟོན་པ་དང༌། འགྲོ་ལ་ཕན་བཞེད་པ་དང་། ཚད་མར་གྱུར་པ་བཤད་པའོ། །
པ་དང་པོ་ལ་གཉིས་ལས། སྤྱིའི་དོན་ལ་ལྔ་ལས། དང་པོ་མཚན་ཉིད་ནི་རིགས་པས་གྲུབ་ཅིང་གནོད་
པ་མེད་པའོ། །གཉིས་པ་མཚོན་བྱའི་སྒྲ་དོན་ནི། འཕགས་པའི་བློ་ངོར་བདེན་པའོ། །གསུམ་པ་གྲངས་
ངེས་པ་ནི་འཁོར་བ་རྒྱུ་འབྲས་དང་མྱང་ངན་ལས་འདས་པ་རྒྱུ་འབྲས་གཉིས་སུ་གྲངས་ངེས་པའོ། ། བཞི་པ་
གོ་རིམ་ནི་མངོན་པར་རྟོགས་པ་སྐྱེ་བའི་རིམ་པའོ། །ལྔ་པ་མཚན་གཞིའི་རང་བཞིན་ངེས་པར་བྱ་བ་ལ་བཞི་
ལས། དང་པོ་སྡུག་བསྔལ་གྱི་བདེན་པ་ནི་སེམས་ཅན་སྐྱེ་བ་དང་སྐྱེ་བའི་གནས་ལ་བཤད་ནའང་འདིར་སྡུག་
བསྔལ་འཁོར་བ་ཅན་ཕུང་པོ་ཞེས་པས་ཕུང་པོ་ལྔ་འབྲས་བུས་བསྡུས་པ་སྟེ། ཆོས་མངོན་པ་མཛོད་ལས། སྡུག་
བསྔལ་ཀུན་འབྱུང་འཇིག་རྟེན་དང་། །ལྷ་གནས་སྲིད་པའང་དེ་དག་ཡིན། །ཞེས་སོ། །དེ་ལ་སྡུག་
བསྔལ་གྱི་བདེན་པའི་རྣམ་པ་ནི་ཕུང་པོ་ལྔ་སྐད་ཅིག་གིས་འཇིག་པའི་ མི་རྟག་པ་དང་། སྡུག་བསྔལ་གསུམ་
གྱིས་སྡུག་བསྔལ་བ་དང༌། བྱིན་གྱིས་རློབ་པར་བྱེད་པའི་བདག་དོན་གཞན་གྱིས་སྟོང་པ་དང་ཕུང་པོ་ཉིད་
བདག་གི་ངོ་བོར་མེད་པ་སྟེ་བཞི་ཡིན་ནོ། །གཉིས་པ་ཀུན་འབྱུང་གི་བདེན་པའི་རྣམ་པ་ནི་ལས་དང་ཉོན་
མོངས་པ་ཕུང་པོ་ལྔ་རྒྱུས་བསྡུས་པ་སྟེ། དེ་དག་སྡུག་བསྔལ་གྱི་རྒྱུ་བྱེད་པ་དང་། སྡུག་བསྔལ་མ་ལུས་པ་
འབྱུང་བས་ཀུན་འབྱུང་བ་དང༌། - སྡུག་བསྔལ་དངོས་སུ་རབ་ཏུ་སྐྱེ་བ་དང་། སྡུག་བསྔལ་སྐྱེད་པར་བྱེད་
པའི་ལྷན་ཅིག་བྱེད་པའི་རྐྱེན་བྱེད་པ་སྟེ་བཞི་ཡིན་ནོ། །གསུམ་པ་འགོག་པའི་བདེན་པའི་རྣམ་པ་ནི།།
སྡུག་བསྔལ་གྱི་ངོ་བོ་འགགས་པས་འགོག་པ་དང༌། སྡུག་བསྔལ་གྱི་རྒྱུ་ཉོན་མོངས་པ་ཞི་བ་དང༌། དེ་ནི་
གྱ་ནོམ་ཞིང་ཕུལ་དུ་བྱུང་བས། ཚིམ་པ་དང་འཁོར་བ་ལས་ངེས་པར་བྱུང་ཟིན་པ་སྟེ་བཞི་ཡིན་ནོ། །བཞི་
པ་ལམ་གྱི་བདེན་པའི་རྣམ་པ་ནི། མྱ་ངན་ལས་འདས་པའི་གོ་སྐབས་འབྱེད་པའི་ཕྱིར་ལམ་དང་། དེ་
རིགས་ པས་གྲུབ་ཅིང་། ཕྱིན་ཅི་ལོག་བཅུ་དྲུག་གི་གཉེན་པོ་བྱེད་པའི་རིགས་པ་དང༌། སེམས་རྟག་པ་ལ་
165



，
་་
སོགས་ཕྱིན་ཅི་ལོག་ཕྱིན་ཅི་མ་ལོག་པར་བསྒྲུབ་པ་དང་། རྟག་པ་དང་བདེ་བའི་གནས་སུ་ངེས་པར་འབྱིན་
པར་བྱེད་པ་སྟེ་བཞི་ཡིན་ནོ།།
བ ༡ ་་ ，་་་ མ ་ ་
གཉིས་པ་གཞུང་གི་དོན་ལ་གཉིས་ཏེ། བདེན་བཞི་སྟོན་པ་སྐྱོབ་པའི་ངོ་བོར་སྒྲུབ་པ་དང་། བསྟན་
བྱ་བདེན་པ་བཞིའི་རང་བཞིན་ངེས་པར་བྱ་བའོ། །
དང་པོ་ནི། ཡང་ན་སྐྱོབ། བདེན་པ་བཞི་ནི་སྟོན་མཛད་པའོ། །ཞེས་ཏེ་སྐྱོབ་པ་ནི་འཁོར་
བ་ན་གནས་པ་རྣམས་སྐྱེ་རྒ་ན་འཆི་ལ་སོགས་པའི་སྡུག་བསྔལ་སྣ་ཚོགས་ཀྱིས་གཙེས་པར་མཐོང་ཞིང་རྟོག་་་་
ལྡན་དེ་ལས་ཐར་བར་འདོད་པའི་བློ་སྐྱེ་ལ་དེ་ལ་སྡུག་བསྔལ་སྤོང་བར་འདོད་པས་སྡུག་བསྔལ་རང་གི་ངོ་བོ་་
ནས་སྤངས་ཀྱང་རྒྱུ་ལས་སླར་འབྱུང་བའི་ཕྱིར། རྒྱུ་སྤང་དགོས་ལ། དེ་ལ་སྡུག་བསྔལ་གྱི་རྒྱུ་ལས་ཉོན་
མོངས་པ་ཀུན་འབྱུང་གི་བདེན་པར་གྲུབ་པས་དེ་སྤོང་བ་ལ་དེ་དང་འགལ་བ་ལམ་བདག་མེད་རྟོགས་པའི་་་
ཤེས་རབ་རྒྱུད་ལ་བརྟེན་དགོས་ལ། ལམ་རྒྱུད་ལ་བརྟེན་པས་སྡུག་བསྔལ་རྒྱུ་དང་བཅས་པ་འགགས་པའི་
འགོག་པ་མངོན་དུ་བྱེད་པར་འགྱུར་བས། - འཁོར་བ་རྒྱུ་འབྲས་དང༌། མྱ་ངན་ལས་འདས་པ་རྒྱུ་འབྲས་
ཏེ། བདེན་པ་བཞི་སྟོན་པ་ཉིད་སྐྱོབ་པ་ཡིན་གྱིས། ཁྲུས་དང་དཀའ་ཐུབ་ལ་སོགས་པས་འཁོར་བ་ལས་ཐར་
པར་འདོད་པ་ནི་སྡུག་བསྔལ་གྱི་རྒྱུ་དང་མི་འགལ་བའི་ལམ་སྟོན་པའི་ཕྱིར་སྐྱོབ་པ་མ་ཡིན་ནོ། །
གཉིས་པ་བསྟན་བྱ་བདེན་པ་བཞིའི་རང་བཞིན་ངེས་པར་བྱ་བ་ལ་བཞི་ལས། དང་པོ་སྡུག་བསྔལ་
གྱི་བདེན་པ་གཏན་ལ་དབབ་པ་ལ་གཉིས་ཏེ། སྡུག་བསྔལ་བདེན་པའི་མཚན་གཞི་ངོས་གཟུང་བ་དང༌།
མཚན་ཉིད་བདེན་པའི་རྣམ་པ་སྒྲུབ་པའོ། །
དང་པོ་ལ་གཉིས་ཏེ། དངོས་དང༌། དེ་ལ་བརྩད་པ་སྤང་བའོ། །དང་པོ་ནི། སྡུག་བསྔལ་
འཁོར་བ་ཅན་ཕུང་པོ། །སྡུག་བསྔལ་ནི་ཕུང་པོ་ལྔའི་རྒྱུན་རྒྱུད་ཡང་དང་ཡང་དུ་འཁོར་བ་ཆོས་སུ་ཡོད་
པའོ། །ཁ་ཅིག་ན་རེ། འདོད་ཆགས་ཀྱིས་སིམ་པ་བསྐྱེད་པ་དང་། ཞེ་སྡང་གིས་དག་ཆོམས་པའི་བདེ་
བ་དང་། འཇིག་ཚོགས་ལྟ་བའི་བདག་ཉིད་ཅན་གྱི་གཏི་མུག་དང་ང་རྒྱལ་ནི་རྒྱུགས་པ་དང་གྲགས་པའི་
བདེ་བའི་རྒྱུ་བྱེད་པ་དང་ བཀྲེས་པ་ཡང་འགྲངས་པའི་བདེ་བའི་རྒྱུ་བྱེད་པའི་ཕྱིར་སྡུག་བསྔལ་མེད་པས་དེ་་་
ལས་སྐྱོབ་པའི་དོན་དུ་ལམ་བསྟན་པ་དོན་མེད་པས་སྐྱོབ་པ་མ་ཡིན་ནོ་ཞེ་ན་དེ་ནི་མ་ཡིན་ཏེ། དེ་ཐམས་
ཅད་ཀྱང་བདེ་བ་མ་ཡིན་པ་ལ་བདེ་བར ཕྱིན་ཅི་ལོག་ཏུ་ཞེན་པ་ཡིན་ཏེ། འཁོར་བའི་ལམ་དུ་ཞུགས་གྱུར་
ཏེ། །ཡོངས་སུ་ངལ་བས་བདེ་ཉམས་པའི། །ཕུང་ཉིད་སྡུག་བསྔལ་ཆེན་པོ་སྟེ། །མ་རིག་པས་ནི་
གཞན་དུ་མཐོང་། །ཞེས་པ་དང་། གཡན་པ་ཕྲུག་པ་བདེ་བ་སྟེ། །དེ་བས་གཡན་པ་སྤངས་ན་བདེ། །
166
，



，-
ན
།
ཤུ་
བ
-
།
a
+
ཞེས་འབྱུང་བ་ཡིན་ནོ། ། ཏ…་ :༡༠ ་
་་ གཉིས་པ་དེ་ལ་བརྩོད་པ་སྤང་བ་ལ་གཉིས་ལས། བ་ དང་པོ་རྩོད་པ་ནི་ཕུང་པོ་ནི་ཡང་ནས་ཡང་དུ་
འཁོར་བ་མི་འཐད་དེ། ཕུང་པོ་རྟག་ན་འཕོ་བ་མེད་པའི་ཕྱིར་དང་། མི་རྟག་ན་སྔ་མ་འགགས་ཟིན་པས་
འཁོར་བ་མེད་ལ་ཕྱི་མ་ཡང་སྐད་ཅིག་གཅིག་ཡིན་ པས་འཁོར་བ་མེད་དོ། །ཞེས་ཟེར་རོ། །འདིའི་སྐྱོན་
མེད་དེ་ཆགས་སོགས་གོམས་པ་ལས་གསལ་བར་མཐོང་བའི་ཕྱིར་ཕུང་པོའི་རྒྱུན་རྒྱུད་ཉིད་འཁོར་བའོ། །
དེ་ལ་ཁ་ཅིག་ན་རེ། ཆགས་སོགས་གོམས་པ་ལས་སྐྱེ་བ་མ་ཡིན་ནོ་ཞེས་པའི་རྩོད་པའོ། ། ་
་ གཉིས་པ་ལན་ལ་བཞི་སྟེ། ཆགས་སོགས་རྒྱུ་མེད་ལས་སྐྱེ་བ་དགག་པ་དང༌། རྒྱུ་གཞན་པས་སྐྱེ་བ་
དགག་པ་དང༌། རང་རིགས་ ལས་སྐྱེ་བར་སྒྲུབ་པ་དང༌། དེ་ལ་མི་འཐད་པ་སྤང་བའོ། །
དང་པོ་ནི་ཆགས་སོགས་གོམས་པ་ལས་སྐྱེ་བ་མ་ཡིན་གྱི། རྒྱུ་མེད་ལས་སྐྱེ་བ་ཡིན་ནོ་ཞེ་ན་དེའི་ལན་
དུ། གོམས་ལས་འདོད་ཆགས་སོགས་གསལ་བ། །མཐོང་ཕྱིར་འདོད་རྒྱལ་ཉིད་མིན་ཏེ། །
རྒྱུ་མེད་སྐྱེ་བ་འགལ་ཕྱིར་རོ། །ཞེས་ཏེ་ཆགས་པ་ལ་སོགས་པ་ནི་གོམས་པ་ལས་གསལ་བར་མཐོང་
པའི་ཕྱིར་འདོད་རྒྱལ་དུ་འབྱུང་བ་མ་ཡིན་ཏེ། གལ་ཏེ་རྒྱུ་མེད་ན་རེས་འགའ་ བར་འབྱུང་བ་འགལ་བའི་
ཕྱིར་རྟག་ཏུ་ཡོད་པ་ལ་སོགས་པར་ཐལ་བར་འགྱུར་རོ། ། ༥
གཉིས་པ་རྒྱུ་གཞན་ལས་སྐྱེ་བ་དགག་པ་ལ་ལྔ་ལས། དང་པོ་རླུང་སོགས་ལ་སྐྱེ་བ་དགག་པ་ནི།
འདོད་ཆགས་ལ་སོགས་པ་གོམས་པ་ལས་སྐྱེ་བ་མ་ཡིན་གྱི། རླུང་ལས་གཏི་མུག་དང་། མཁྲིས་པ་ལས་ཞེ་
སྣང་དང་། བད་ཀན་ལས་འདོད་ཆགས་སྐྱེ་བ་ཡིན་ནོ་ཞེ་ན། འཁྲུལ་ཕྱིར་རླུང་སོགས་ཆོས་མ་
ཡིན། །གལ་ཏེ་རང་བཞིན་འདྲེས་པའི་ཕྱིར། །སྐྱོན་མེད་ཅེ་ན་དེ་ཡི་ཆོས། །དེ་ལས་
གཞན་ཡང་ཅིས་མ་མཐོང༌། ་ །རླུང་སོགས་སོ་སོ་ལས་གཏི་མུག་ལ་སོགས་པ་སོ་སོ་སྐྱེ་བ་མི་འཐད་དེ།
བད་ཀན་ཅན་ཞེ་སྡང་ཆེ་བ་ལ་སོགས་པ་ནི་འཁྲུལ་བར་མཐོང་བའི་ཕྱིར་རོ། །དེ་ནི་བད་ཀན་ཅན་ལ་
མཁྲིས་པའི་རང་བཞིན་འདྲེས་བའི་ཕྱིར་ཞེ་སྡང་ཆེ་བ་ཡིན་ནོ། །ཞེ་ན། དེ་ལྟ་ན་མཁྲིས་བ་དེའི་ཆོས་ཤ་
རྩི་སེར་བ་དང་དྲི་མི་ཞིམ་པ་ལ་སོགས་པ་ཡང་ཅིའི་ཕྱིར་མ་མཐོང་སྟེ་མཐོང་བར་ཐལ་བའོ། །ཉེས་པ་རེ་
རེས་ཀྱང་ཆགས་སོགས་ཐམས་ཅད་བསྐྱེད་པའི་ཕྱིར་བད་ཀན་ཅན་ཞེ་སྣང་ཆེ་བ་ལ་སོགས་པར་མཐོང་་་་་་་
བའོ། . །ཞེ་ན་དེ་ལྟ་ན་སྐྱེ་བོ་ཐམས་ཅད་འདོད་ཆགས་མཚུངས་པར་ནི། །ཐལ་བའི་ཕྱིར་རླུང་
སོགས་ཀུན་གྱིས་ཆགས་སོགས་ཀྱི་ཆོས་ཀུན་བསྐྱེད་པ་མ་ཡིན་ནོ། །དེའི་ལན་དུ། རྒྱུ་འབྱུང་བ་དང་
འབྱུང་འགྱུར་ལ་ཁྱད་པར་མེད་ཀྱང་། གཟུགས་མཛེས་པོ་དང་མི་མཛེས་པ་དུ་མ་འབྱུང་བ་བཞིན་རྒྱུ་
ཀྱི་
;
--
་
E
}
1.
༡
.
167



，
，
4•་
རླུང་སོགས་ལ་ཁྱད་པར་མེད་ཀྱང་སྐྱེ་བོ་ཐམས་ཅད་ཆགས་སོགས་ཆེ་ཆུང་མཚུངས་པར་ཐོ་ལྔ་བའི་སྐྱོན་་་་༤
མེད་དོ། །ཞེ་ན། གལ་ཏེ་དེ་ལ་ཁྱད་པར་ཅན། །ལས་རྣམས་བདག་པོ་མ་ཡིན་ན། །དེར་
ཡང་རྩོད་པ་མཚུངས་པ་ཡིན། །གལ་ཏེ་གཟུགས་སྐྱེད་པར་བྱེད་པ་དེ་ལ། ཁྱད་པར་ཅན་མཛེས་པ་
དང་མི་མཛེས་པར་སྐྱེད་པར་བྱེད་པའི་ བདག་པོའི་རྐྱེན་དུ་ལས་འདོད་པ་མ་ཡིན་ན། རྒྱུ་འབྱུང་བ་དང་
འབྱུང་འགྱུར་ལ་ཁྱད་པར་མེད་པས་སྐྱེས་བུ་ཀུན་གྱི་གཟུགས་ཁྱད་པར་མེད་པར་ཐལ་བའི་བརྩད་པ་་་་་་༌་་
མཚུངས་པ་ཡིན་མོད་ཀྱི། རྒྱུ་འབྱུང་བ་ཙམ་དེ་ལ་ཡང་། བཟོད་པ་དང་སྐུ་གཟུགས་བཞེངས་པ་ལ་
སོགས་པའི་ལས་ཀྱི་ཁྱད་པར་ལས་མཛེས་པ་དང་། ཁོང་ཁྲོ་དང་སྐུ་གཟུགས་འཇིག་པ་ལ་སོགས་ པའི་ ལས་
ཀྱི་ཁྱད་པར་ ལས་མི་མཛེས་པར་འགྱུར་བ་ཡིན་ནོ། ་ །གཞན་ཡང་ཆགས་སོགས་ཀྱི་རྒྱུ་རླུང་སོགས་མ་ཡིན་
ཏེ། སྐྱོན་རྣམས་ཁྱད་པར་ཡོད་ན་ཡང༌། །ཁྱད་པར་མེད་ཕྱིར། ་ཆོགས་སོགས་ཀྱི་རྒྱུ་རླུང་
སོགས་ཡིན་ན་རླུང་སོགས་འཕེལ་བ་ལས་ཆགས་སོགས་ཁྱད་པར་དུ་འཕེལ་བར་རིགས་པ་ལས་འཕེལ་བ་་་་
མེད་པར་ འགྲིབ་པར་ ཡང་ མཐོང་བའི་ཕྱིར་རོ། , །རླུང་སོགས་འཕེལ་བ་ལས་ཆགས་སོགས་འཕེལ་བ་མེད་
པའི་ཕྱིར། ཞེས་པའི་རྟགས་དེ་ནི་མ་གྲུབ་པ་ཉིད། །ཡིན་ཏེ། མཁྲིས་པ་འཕེལ་བ་ལས་ཞེ་སྡང་
འཕེལ་བ་ཡོད་པའི་ཕྱིར་རོ། །ཞེ་ན། མ་ཡིན་ཐམས་ཅད་འགྱུར་བ་ཡིས། འགྱུར་ཕྱིར་ཀུན་ལས་
སྐྱེ་བའང་མིན། །མཁྲིས་པ་འཕེལ་བ་ཁོ་ན་ལས་ཞེ་སྣང་འཕེལ་པ་མ་ཡིན་ཏེ། རླུང་སོགས་ཉེས་པ་ཐམས་
ཅད་འཕེལ་འགྲིབ་ཀྱི་འགྱུར་བ་ཡིས་ལུས་ལ་གདུང་པ་སྐྱེ་ཞིང་དེ་ལས་ཞེ་སྡང་འཕེལ་པར་འགྱུར་ བའི་ཕྱིར་་་
རོ། །དེའི་ཕྱིར་རླུང་སོགས་ཀུན་ལས་ཆགས་སོགས་ཀུན་སྐྱེ་བ་ཡང་མ་ཡིན་ཏེ། རྒྱུ་ནི་འཕེལ་བར་
གྱུར་པ་ན། །འབྲས་བུ་འགྲིབ་པར་མི་རུང་སྟེ། །ཚ་བ་སོགས་བཞིན་ཆགས་སོགས་ཀྱི། །
འགྱུར་བ་བདེ་སྡུག་ལས་སྐྱེས་ཡིན། །གང་ཞིག་འཕེལ་བས་གང་ཞིག་འཕེལ་བ་དེ་ནི་དེའི་རྒྱུ་ཡིན་ཏེ། ་
མཁྲིས་བ་འཕེལ་བ་ཚ་བ་འཕེལ་བ་བཞིན་རླུང་སོགས་འཕེལ་བ་ལས་ནི་ཆགས་པ་འགྲིབ་པར་ ཡང་མཐོང་་་
བའོ། །དེའི་ཕྱིར་དེ་ནི་རྒྱུ་འབྲས་སུ་རུང་བ་མ་ཡིན་ནོ། །དེས་ན་ཆགས་པའི་འགྱུར་བ་ནི་བདེ་བ་དང་།
ཞེ་སྡང་གི་འགྱུར་བ་ནི་སྡུག་བསྔལ་ལས་སྐྱེས་པ་ཡིན་ནོ། །
གཉིས་པ་ཁུ་བ་ལས་སྐྱེ་བའི་ལན་དགག་པ་ནི། ཆ་མི་མཉམ་སྐྱེས་སྡུག་བསྔལ་གྱིས།་་།གལ་
ཏེ་འདོད་ཆགས་མི་སྐྱེད་ན། །ཅིས་སྐྱེད་སྨོས་ཤིག་ཆ་མཉམ་ལས། །ཁ་འཕེལ་དེ་ལས་འདོད་
ཆགས་ཡིན། །རླུང་སོགས་འཕེལ་བ་ལས་ཆགས་སོགས་འགྲིབ་པར་མཐོང་བ་ནི། རླུང་སོགས་ཆ་མི་
མཉམ་པ་ལས་སྡུག་བསྔལ་སྐྱེ་ བོར་འོ གྱུར་ལ་དེ་ལས་ཆགས་པ་མི་སྐྱེ་བ་ཡིན་ནོ་ཞེ་ན། བྱེ་འདོད་ཆགས་ཅི་
མd
.
：
..
བ
་ ，་
，
*
:
*，
ཀ
༤
*
168



ས
ལ་
，
--
།
ལས་སྐྱེ་བའི་རྒྱུ་སྨོས་ཤིག དེས་སྨྲས་པ་རླུང་སོགས་ཆ་མཉམ་པ་ལས་ཁུ་བ་འཕེལ་ཞིང་དེ་ལས་འདོད་ཆགས་
སྐྱེ་བ་ཡིན་ནོ། །ཞེ་ན།: ཆ་མི་མཉམ་ལ་ཆགས་ཅན་མཐོང་། །གཞན་ནི་ཆ་མཉམ་ན་ཡང་
མིན། །གཞན་ནི་ཟད་ནས་ཁྲག་འཛག་ཀྱང་། །ཉེས་པ་ཆ་མི་མཉམ་པའི་སྡུག་བསྔལ་ལས་
ཆགས་པ་མི་སྐྱེ་བ་ཡང་མ་ཡིན་ཏེ། ཆ་མི་མཉམ་པའི་ནད་ཀྱིས་གདུངས་པ་འགའ་ཞིག་ལ་ཡང་ཆགས་པ་
ལྷག་པར་ཆེ་བ་མཐོང་ལ། རྣལ་འབྱོར་པ་ལ་སོགས་པ་འགའ་ཞིག་ཉེས་པ་ཆ་མཉམ་པ་ལའང་། འདོད་
ཆགས་སྐྱེ་བ་མིན་ནོ།. །ཁུ་བ་འཕེལ་བ་ལས་འདོད་ཆགས་སྐྱེ་བ་ཡང་མ་ཡིན་ཏེ་ཆ གས་ཅན་གཞན་འགའ་
ཞིག་ནི་ཇི་སྲིད་ཁུ་བ་དང་ལྡན་པའི་ཚེ་ཆགས་པར་མ་ཟད་དེ་ཁུ་བ་ཟད་ནས་ཁྲག་འཛག་པའི་ཚེ་ཡང་ལྷག་
པར་ཆགས་པ་ལ་སྲེད་པ་ཡོད་དོ་ཞེས་གྲགས་སོ། ཀྱང་ཞེས་བྱ་བ་ནི་ཆགས་ཅན་མཐོང་ཞེས་པ་ལ་སྙེག་གོ།
བུད་མེད་གཅིག་ལ་ཁུ་ངེས་མེད། །དེ་གཅིག་ལ་ཆགས་དྲག་མི་འགྱུར། །གལ་ཏེ་ཁུ་བ་འབའ་
ཞིག་ཆགས་པའི་རྒྱུ་ཡིན་ན་བུད་མེད་གཅིག་ཁོ་ན་ལ་ཁུ་བ་འཕེལ་བའི་ངེས་པ་མེད་པའི་ཕྱིར། འགའ་ཞིག་
བུད་མེད་གཅིག་ཁོ་ན་ལ་ཆགས་པ་དྲག་ཏུ་སྐྱེ་བ་ཡང་མི་འཐད་པར་འགྱུར་རོ། །
གསུམ་པ་ཡུལ་གྱི་ཁྱད་པར་ལས་སྐྱེས་པའི་ལན་དགག་པ་ནི། ཁུ་བ་འབའ་ཞིག་འདོད་ཆགས་ཀྱི་རྒྱུ་
མ་ ཡིན་གྱི། གལ་ཏེ་གཟུགས་མཛེས་པ་ལ་སོགས་པ་ཡང་ཆགས་པའི་རྒྱུ་ཡིན་པས་འགའ་ཞིག་མཛེས་
པ་ལ་ལྷག་པར་ཆགས་པ་ཡིན་ནོ་ཞེ་ན། མ་ཡིན་ཀུན་མ་ངེས་ཕྱིར་རོ། །གཟུགས་མཛེས་པ་ཡང་
ཆ གས་པའི་རྒྱུ་མ་ཡིན་ཏེ། སྐྱེས་བུ་ཀུན་མཛེས་པ་ཁོ་ན་ལ་ཆགས་པར་མ་ངེས་ཏེ། འགའ་ཞིག་ནི་རང་གི་
མཛེས་མ་བོར་ནས་མི་སྡུག་པ་འགའ་ཞིག་ལ་ཆགས་པར་ཡང་མཐོང་བའི་ཕྱིར་རོ། །གལ་ཏེ་ཡུལ་མཛེས་
པ་ཆགས་པའི་རྒྱུ་ཡིན་ན་གཟུགས་མཛེས་པའི་ཡོན་ཏན་མི་འཛིན་པའི་མུན་ཁུང་ན་གནས་པ་ལ་ཆགས་་་
པ་མི་སྐྱེ་བར་ཐལ་བ་ལས་དེ་དག་ལའང་ཆགས་པར་འགྱུར་བའི་ཕྱིར་རོ། །གལ་ཏེ་ཡོན་ཏན་འཛིན་
དེ་ཡང་། །ཡན་ལག་ཡིན་ན་ཐམས་ཅད་ཀྱིས། །ཡོན་ཏན་འཛིན་པ་ཅན་འགྱུར་ཏེ། །རྒྱུ་
ལ་ཁྱད་པར་མེད་ཕྱིར་རོ། །གལ་ཏེ་གཟུགས་ཀྱི་ཡོན་ཏན་འཛིན་པ་ཆགས་པའི་ཡན་ལག་ཡིན་ན་སྐྱེ་
བོ་ཐམས་ཅད་ཀྱིས་མཛེས་མ་གཅིག་ལ་ཡོན་ཏན་ཅན་དུ་འཛིན་པས་ཐམས་ཅད་དེ་ལ་ཆགས་པར་འགྱུར་་་་
ཏེ། རྒྱུ་ཡུལ་མཛེས་པ་ལ་ཁྱད་པར་མེད་པའི་ཕྱིར་རོ། །གནས་སྐབས་གང་ལ་ཆགས་ཅན་འདོད།།
དེ་འདྲ་ཞེ་སྡང་ཅན་མི་འགྱུར། །དེ་གཉིས་ངོ་བོ་མི་མཚུངས་ཕྱིར། །འདི་ལ་ངེས་པར་
མཐོང་བའང་མེད། །གལ་ཏེ་གཟུགས་མཛེས་པ་ཆགས་པ་སྐྱེ་བའི་རྒྱུ་ཡིན་ན། འགའ་ཞིག་མཛེས་མ་
ལ་ཆགས་བཞིན་པའི་གནས་སྐབས་གང་ལ་གཞན་དང་འགྲོགས་པ་ལ་སོགས་པའི་སྐྱོན་མཐོང་བས་སྔར་་་་་་
L་
:/
?
*，
ས་
"
་
1
་.
.
169



**
*，
-
.
་
གཟུགས་ལ་ཆགས་པ་ཅན་དུ་འདོད་པ་དེ་འདྲ་བ་ཞེ་སྡང་ཅན་དུ་མི་འགྱུར་ བར་འགྱུར་ཏེ། ཆགས་སྔང་དེ་
གཉིས་ཡུལ་ལེན་པ་དང་འདོར་བ་ཉིད་ཀྱིས་རྣམ་བ་མི་མཚུངས་ལ་སྔར་གྱི་མཛེས་མའི་གཟུགས་འགྱུར་ བ་་་་
མེད་པའི་ཕྱིར་རོ། །འདོད་ན་ནི་མཛེས་པ་འདི་ལ་དུས་རྒྱུན་དུ་ཆགས་པ་སྐྱེ་བའི་ངེས་པའང་མེད་དེ་རེས་
འགའ་སྡང་བར་ཡང་མཐོང་བ་ཡིན་ནོ། །ཚིགས་སུ་བཅད་པ་གསུམ་པོའི་བཤད་པ་ནི་ཁོ་བོས་སློབ་
དཔོན་གྱི་གཞུང་ལ་བརྟགས་ནས་བཤད་པ་ཡིན་ནོ། །རྒྱན་ལས་ཀུན་མ་ངེས་ཕྱིར་རོ་ཞེས་པའི་དོན་ཁུ་བ་
ཁོ་ན་རྒྱུ་མ་ཡིན་ཏེ་མཛེས་པ་ལས་ཀྱང་ཆགས་པར་འགྱུར་ལ། མཛེས་པ་ཁོ་ན་རྒྱུ་མ་ཡིན་ཏེ། སྤྱོད་ཚུལ་
ལས་ཀྱང་འགྱུར་བས་ཆགས་ པའི་རྒྱུར་བརྟགས་པ་ཀུན་མ་ངེས་པའི་ཕྱིར་རོ། །ཞེས་འཆད་ལ། ངེས་པ་
མེད་པར་འབྱུང་བའང་མིན། །ཞེས་པའང་ཆགས་པའི་རྒྱུ་ངེས་པ་མེད་པར་འབྱུང་བའང་མི་རིགས་ཏེ།
ཞེས་འཆད་ནའང་། གཟུགས་དང་ཡོན་ཏན་འདོད་པས་མ་བརྟགས་པར་འོངས་ པའི་ གཟུགས་ངན་པ་ལ་
འདོད་ཆགས་ཀྱིས་གཟིར་བར་མི་འགྱུར་རོ། །ཞེས་པ་ནི་བཤད་པ་སྔ་མ་དང་འགྲིག་གོ། །འདི་ལ་ངེས་
པར་མཐོང་བའང་མེད། །ཅེས་པ་ལ་རྒྱན་ལས། གལ་ཏེ་གཉིས་ཀའི་རང་བཞིན་ཉིད་ཡིན་ན་དེའི་ཚེ་
གཉིས་ཀའང་དུས་མཚུངས་པ་ཉིད་དུ་ཐལ་བར་འགྱུར་རོ། །དེ་བཞིན་ཉིད་དོ་ཞེ་ན། དེ་ནི་མ་ཡིན་ཏེ།
ངེས་པ་མ་མཐོང་བའི་ཕྱིར་རོ། །འདི་ལ་དུས་མཚུངས་པ་ཉིད་དུ་ངེས་པ་མཐོང་བ་ནི་མེད་དོ་ཞེས་འབྱུང་
བས། གལ་ཏེ་གཟུགས་མཛེས་པ་དེ་ཆགས་སྡང་གཉིས་ཀའི་རྒྱུའི་རང་བཞིན་ཡིན་ན་ཡུལ་གཟུགས་
མཛེས་པ་ཡོད་པ་དེའི་ཚེ་ཆགས་སྡང་གཉིས་ཀ་ཡང་དུས་མཚུངས་པ་ཉིད་དུ་འབྱུང་བར་འགྱུར་རོ། ། དེ་
འདོད་ན་ནི་གཟུགས་མཛེས་པ་ལ་དུས་མཚུངས་པར་ཆགས་སྡང་སྐྱེ་བའི་ངེས་པ་མཐོང་བ་མེད་དོ་ཞེས་་་་་་
འཆད་དོ། །མཛོད་ལས་ཚིགས་སུ་བཅད་པ་གསུམ་པོ་འདིའི་དོན་ནི། བད་ཀན་འཕེལ་བའི་གནས་
སྐབས་གང་ལ་ཆགས་ཅན་དུ་འདོད་ན། སྐྱེས་བུ་དེ་འདྲ་བ་ནི་ཞེ་སྡང་ཅན་དུ་མི་འགྱུར་ བར་འགྱུར་ཏེ།
ཆགས་སྡང་དེ་གཉིས་ངོ་བོའམ་རྣམ་པ་མི་མཚུངས་པའི་ཕྱིར་རོ། །འདོད་པར་མི་ནུས་ཏེ་བད་ཀན་ཅན་
འདི་ལ་མཐའ་གཅིག་ཏུ་ངེས་པར་ཞེ་སྡང་མི་སྐྱེ་བར་མཐོང་བ་ནི་མེད་དོ་ཞེས་འཆད་དོ། །བཤད་པ་ཕྱི་
མ་འདི་དག་ནི་ཁོ་བོས་གཞུང་ལ་འགྲིག་པར་མ་མཐོང་ངོ༌། །
བཞི་པ་རང་རིགས་ལས་སྐྱེ་བ་ལ་སྐྱོན་མེད་པར་བསྟན་པ་ནི། གང་གི་འདོད་ཆགས་ལ་སོགས་
པ། །རིགས་མཐུན་བག་ཆགས་ཁྱད་པར་ལ། །རག་ལས་པར་ནི་འཇུག་འགྱུར་བ། །
དེ་ལ་སྐྱོན་འདིར་ཐལ་བ་མེད། །ཁུ་བ་དང་། ཡུལ་དང་། ཉེས་པ་དང་། འབྱུང་བ་ལ་
སོགས་པོ་ཆགས་སོགས་ཀྱི་རྒྱུ་མ་ཡིན་ན་ཆགས་སོགས་འདིའི་རྒྱུ་ཅི་ཡིན་ཞེ་ན། ཐོག་མ་མེད་པ་ནས་
170
ནས་



，
སE
རྒྱུ
བ
བ
ང JA
•
，
ན་
：
1
L
h
ན་;
”
, Ag
་
་ ་
་
ཆགིས་སོགས་རིགས་མཐུན་གོམས་པའི་བག་ཆགས་ཀྱི་ཁྱད་པར་ལས་ཆགས་སོགས་ཕྱི་མ་འཇུག་པར་འགྱུར་
བ་ཡིན་ནོ། །འདི་ལ་ནི། འཁྲུལ་ཕྱིར་བག་ཆགས་ཆོས་མ་ཡིན། །ཞེས་པ་དང་ཐམས་ཅད་འདོད་
ཆགས་མཚུངས་པར་ཐལ་བ་ལ་སོགས་པའི་སྐྱོན་གང་ཡང་ཡོད་པ་མ་ཡིན་ནོ། །
ལྔ་པ་འབྱུང་བ་ལས་སྐྱེ་བ་དགག་པ་ལ་གཉིས་ཏེ། ཀ དགག་པ་དངོས་དང༌། དེའི་ལན་དགག་
པའོ། །དང་པོ་ནི་ཁ་ཅིག་ན་རེ། ་ཆགས་སོགས་འབྱུང་བའི་འབྲས་བུ་ཡིན་ཏེ། ་་དེ་ཡང་ས་དང་
ཆུ་ཤས་ཆེ་བ་ལས་འདོད་ཆགས་ དང་མེ་རླུང་ཤས་ཆེ་བ་ལས་ཞེ་སྡང་དང་། ཆུ་རླུང་ཤས་ཆེ་བ་ལ་གཏི་
མུག་སྐྱེ་བར་འདོད་དོ། །དེ་དགག་པ་ནི། འདིས་ནི་འབྱུང་བའི་ཆོས་ཉིད་བཀག །འཁྲུལ་
ཕྱིར་རླུང་སོགས་ཆོས་མ་ཡིན། །ཞེས་པ་ལ་སོགས་ པའི་རིགས་པོ་འདི་རྣམས་ཀྱིས་ཆགས་སོགས་འབྱུང་
བའི་ཆོས་ཉིད་དུ་འདོད་པ་ཡང་བཀག་པ་ཡིན་ཏེ། ས་ཆུ་ཤས་ཆེ་བ་འགའ་ཞིག་ཞེ་སྡང་ཆེ་བ་ལ་སོགས་
པ་འཁྲུལ་བར་མཐོང་བའི་ཕྱིར་རོ། །དེ་ལ་ཡང་མེ་རླུང་གི་རང་བཞིན་འདྲེས་པའི་ཕྱིར་སྐྱོན་མེད་དོ་ཞེ་
ན། མེ་རླུང་དེའི་ཆོས་སྐོམ་དད་ཆེ་བ་ལ་སོགས་པ་གཞན་ཡང་མཐོང་བར་ཐལ་ལོ་ཞེས་པ་ལ་སོགས་པའི་
སྔར་གྱི་རིགས་པ་རྣམས་སྦྱར་རོ། །དཀར་པོ་ལ་སོགས་པ་འབྱུང་བ་ལ་བརྟེན་པ་ལྟར། ཆགས་སོགས་
ཀྱང་འབྱུང་བ་ལ་བརྟེན་པ་ཡིན་ནོ། །ཞེ་ན། མ་ཡིན་ཏེ། ཡོད་མེད་དག་ལ་རྟེན་མེད་ཕྱིར་ཞེས་
པའི་སྐབས་སུ། རྟེན་མང་བཀག་པ་ཉིད་ཕྱིར་རོ། །དཔེ་ཡང་མི་འཐད་དེ། དཀར་པོ་ལ་
སོགས་ས་སོགས་ལ། །བརྟེན་པ་ཉིད་ནི་མ་ཡིན་ནོ། །དེ་རྟེན་སྒྲ་ཡང་རྒྱུ་དོན་ནམ། །
ཡང་ན་རང་གི་རྟེན་དག་དང༌། །དབྱེར་མེད་པར་ནི་གནས་པའི་ཕྱིར། །རྟེན་ཡིན་གཞན་
དུ་འཐོད་མ་ཡིན། །དཀར་སོགས་ས་སོགས་ལ་བརྟེན་པར་ཡང་མ་གྲུབ་སྟེ། གཉིས་ཀའང་གྲུབ་
ཟིན་པ་ཉིད་ཀྱི་ཕྱིར་རོ། །མཛོད་ལས་དཀར་སོགས་འབྱུང་བ་དང་དབྱེར་མེད་ པའི་ཕྱིར་དང༌། ཐ་
དད་ན་རྒྱུ་འབྲས་ཡིན་པའི་ཕྱིར་རོ། །ཞེས་པ་ནི་དེ་མ་ཐག་ཏུ་དེ་དག་གིས་རྟེན་དང་བརྟེན་པར་བསྒྲུབ་
པ་དང་འགལ་བས་མི་འཐད་དོ། །དེ་ལྟ་ན་མདོ་ལས་གཟུགས་ལ་སོགས་པ་འབྱུང་བ་ལ་བརྟེན་པར་
བཤད་པ་དང་འགལ་ལོ་ཞེ་ན་རྟེན་དང་བརྟེན་པའི་སྒྲ་དོན་ཡང་རྒྱུ་བྱེད་པ་ཉིད་ཀྱིས་རྟེན་ནམ། ཡང་ན་
རྟེན་དང་བརྟེན་པ་དབྱེར་མེད་པར་གནས་པ་སྟེ། དེ་ཙམ་ལས་མདོ་ལས་རྟེན་དང་བརྟེན་པའི་ཐ་སྙད་
དུ་བྱས་པ་ཡིན་གྱིས་དེ་ལས་གཞན་པ་གྲུབ་ཟིན་ཕན་ཚུན་བརྟེན་པ་ལ་སོགས་པ་ནི་རིགས་པ་དང་འགལ་
བའི་ཕྱིར་འཐད་པ་མ་ཡིན་ནོ། ་་།ཡང་ན་འབྱུང་གཟུགས་དབྱེར་མེད་པའི་ཕྱིར་རྟེན་ཡིན་ནོ། །
ཞེས་གསུང་པ་ནི་མི་འཐད་དེ་དེ་དག་ཚོགས་ ཕ་གཅིག་ཡིན་པའི་ཕྱིར་རོ། །
་，
་
171
，



གཉིས་པ་དེའི་ལན་དགག་པ་ལ་གཉིས་ལས། དང༌པོ་དབྱེ་ཡོད་ཀྱི་དཔེ་མ་གྲུབ་པ་ནི། གལ་ཏེ་
མྱོས་སོགས་ནུས་པ་བཞིན། །དབྱེར་ཆོད་ཅེ་ན་དངོས་པོ་ལས། །ནུས་པ་དོན་གཞན་
ཉིད་མ་ཡིན། །དངོས་པོ་འཇིག་འགྱུར་རྟེན་ཆད་པར། །གནས་ན་རྟེན་པ་འཇིག་མ་
ཡིན། །གལ་ཏེ་ཆང་དང་མྱོས་པའི་ནུས་པ་ཐ་དད་དུ་ཡོད་པ་བཞིན་དུ་ལུས་འབྱུང་བ་དང་སེམས་ཆགས་
སོགས་ཀྱང་དབྱེར་ཡོད་པ་ཉིད་དེ་ཆང་གི་རྫས་ཡོད་པ་ནའང་ནུས་པ་ལྡོག་པ་དང་རྫས་ཀྱི་ཕྱིས་མྱོས་པའི་་་་་་
ནུས་པ་འབྱུང་བའི་ཕྱིར་རོ། །ཞེ་ན། ། དཔེ་མ་གྲུབ་སྟེ། ཆང་གི་དངོས་པོ་ལས་ནུས་པ་དོན་གཞན་
དུ་གྲུབ་པ་ཉིད་མ་ཡིན་ཏེ། གལ་ཏེ་ཆང་གི་དངོས་པོའི་དྲི་རོ་ལ་སོགས་པ་ཞིག་ན་ཆང་གི་ནུས་པ་ཡང་
འཇིག་པར་འགྱུར་གྱི་རྟེན་ཆང་གི་དྲི་རོ་ལ་སོགས་པ་ཚང་བར་གནས་ན་ནི་རྟེན་པ་ཆང་ཡང་འཇིག་པ་མ་་་་
ཡིན་ཏེ། འབྲས་ལ་སོགས་པའི་རྒྱུ་ལས་དྲི་རོ་ལ་སོགས་པའི་ནུས་པའི་ཁྱད་པར་མྱོས་པ་ཅན་དུ་བྱེད་པ་
ཁོ་ན་ལ་ཆང་ཞེས་བརྗོད་ཀྱི་ནུས་པའི་ཁྱད་པར་དེ་དང་བྲལ་བའི་གཤེར་བ་འབའ་ཞིག་ནི་ཆང་མ་ཡིན་ནོ། །
ཆང་དང་ནུས་པ་དབྱེར་མེད་པའང་མི་འཐད་དེ། ་ སྔགས་ཀྱི་སྦྱོར་བ་འགའ་ཞིག་གིས་མྱོས་པར་མི་བྱེད་
པ་ཡང་ཡོད་པས་སོ། ། །ཞེ་ན། དེའི་ཚེ་ཆང་ཉིད་ཀྱང་མ་ཡིན་ནོ། །དེ་ཡང་མ་ཡིན་ཏེ་སྔགས་
དང་མི་ལྡན་པ་གཞན་དག་མྱོས་པར་བྱེད་པས་སོ་ཞེ་ན། དངོས་པོ་རྣམས་ནི་ནུས་པ་སྣ་ཚོགས་པ་ཡིན་
པས་སྔགས་ཀྱི་སྦྱོར་བས་རྫས་དེའི་ནུས་པ་རང་ཉིད་མྱོས་པར་མི་བྱེད་པའི་ནུས་པ་ཙམ་བཅོམ་པས་རང་་་་་་
གིས་འཐུངས་པ་དེ་ཉིད་ཆང་ཉིད་མ་ཡིན་ལ། གཞན་གྱིས་འཐུངས་པའི་ནུས་པ་སྔགས་ཀྱིས་ཉམས་པར་
བྱས་པ་མེད་་ པས་ཆང་གི་དངོས་པོ་ཉམས་པ་ཡང་མ་ཡིན་ཏེ། དེ་དག་ནི་དངོས་པོ་ཐ་དད་པ་ཁོ་ན་ཡིན་
གྱི་དངོས་པོ་གཅིག་ཉིད་ཀྱིས་རང་མི་མྱོས་པ་དང་གཞན་མྱོས་པ་ནི་མེད་དོ། །གལ་ཏེ་ཆང་ཉིད་ཡིན་ནའང་
འགའ་ཞིག་མྱོས་པ་དང་འགའ་ཞིག་མི་མྱོས་པ་ནི་སྐྱེས་བུའི་ཁྱད་པར་ལས་མྱོས་པ་ཆེ་བ་དང་ཆུང་བར་བྱེད་་
པ་ཡིན་གྱི་མྱོས་པའི་ནུས་པ་གཏན་ནས་མེད་པ་ནི་མ་ཡིན་ནོ། །མེའི་དངོས་པོ་གཅིག་ཉིད་ཡིན་ནའང་
འགའ་ཞིག་སྲེག་པ་དང་གཞན་མི་སྲེག་པ་ནི་སྲེག་པའི་ནུས་པ་ཡོད་པ་ཁོ་ན་ཡིན་གྱི་གང་སྲེག་པར་མ་ནུས་་་
པའི་སྐྱེས་བུ་ལ་སྔགས་ཀྱིས་ཁྱད་པར་བསྐྱེད་པ་ཁོ་ནའོ། །
་ ་ ་་་་
གཉིས་པ་དབྱེར་ཡོད་ཀྱི་དོན་མ་གྲུབ་པ་ནི། གལ་ཏེ་ཆང་དང་ནུས་པ་དབྱེར་མེད་པ་དེ་དང་
འབྱུང་བ་དང་སེམས་ཀྱང་དབྱེར་མེད་པར་མཚུངས་པ་ཉིད་དོ་ཞེ་ན། མཚུངས་པ་མིན་ཏེ། སྣང་
བ་ཐ་དད་ཅན་རྟོགས་པས། །འབྱུང་སེམས་ཐ་དད་ཉིད་ཕྱིར་རོ། ༈།འབྱུང་བ་དང་སེམས་
ནི་གཅིག་ཉིད་མ་ཡིན་ཏེ་བློ་མ་འཁྲུལ་བ་ལ་ཐ་དད་དུ་སྣང་བའི་ཕྱིར་རོ། །འདིས་ཐ་དད་པར་མི་འགྲུབ་
*
་
+
ནམ་
112



༥
་，
ན་ནི་ཐ་དད་པ་གཞན་ལ་ཡང་སྒྲུབ་པར་བྱེད་པ་གཞན་མེད་དོ། །རྒྱུ་ཐ་དད་པ་དང་ཆོས་འགལ་བ་
གནས་པ་ལ་སོགས་པ་ཡང་འདིའི་མཐར་ཐུག་པ་ཉིད་དོ། །ཐ་དད་པར་སྣང་བ་ཡང་། བདེ་བ་ལ་
སོགས་པ་ནི་ནང་དུ་རིག་པ་ཡིན་ལ། །ས་ལ་སོགས་པ་ཡང་ཕྱིར་རོལ་དུ་གང་སྲ་བ་ལ་སོགས་པར་སྣང་
བའོ། །གཞན་ཡང་། ཇི་སྲིད་ལུས་ནི་འགྱུར་བར་དུ། ་ །གཟུགས་སོགས་བཞིན་དུ་ཡིད་
ངོ་བོ། །མཚུངས་འགྱུར་རྣམ་པར་རྟོག་པ་ནི། །དོན་གྱི་གཞན་དབང་ཅན་ཉིད་གང་། །
འབྱུང་བ་དང་སེམས་ཐ་དད་པ་མེད་ན། ཇི་སྲིད་རྒྱུ་ལུས་ལ་སྔར་མེད་པའི་རྣམ་པར་འགྱུར་བ་མེད་པ་
དེ་སྲིད་དུ་གཟུགས་སོགས་ཀྱང་འགྱུར་བ་མེད་བ་ལྟར་ཡིད་བདེ་སོགས་ཀྱི་ངོ་བོ་ཡང་གཞན་དུ་འགྱུར་བ་མི་་་
སྲིད་པར་མཚུངས་པར་འགྱུར་རོ། །འདོད་པ་ཉིད་དོ་ཞེ་ན། རྣམ་པར་རྟོག་པ་ནི་དོན་གྱི་གཞན་
དབང་ཅན་ཉིད་གང་། རྣམ་པར་རྟོག་པ་དོན་འགྱུར་བ་དང་མི་འགྱུར་བའི་རྗེས་སུ་བྱེད་པ་གང་ཞིག་
ཡོད། ཡུལ་ཉེ་བ་ལ་སོགས་པས་ཡིད་འགྱུར་བ་ཡང་དོན་གྱི་གཞན་དབང་མ་ཡིན་ཏེ། གོམས་པའི་
ཁྱད་པར་ཁོ་ན་ལས་ཡིན་ནོ། །
གསུམ་པ་རང་རིགས་ལས་སྐྱེ་བར་བསྒྲུབ་པ་ནི། རྣམ་ཤེས་མིན་པ་རྣམ་ཤེས་ཀྱི། །ཉེར་
ལེན་མིན་པའི་ཕྱིར་ཡང་གྲུབ། །རྣམ་ཤེས་རྒྱུ་གཞན་ལས་སྐྱེ་བ་ཁེགས་པར་མ་ཟད་དེ། རྣམ་
ཤེས་མ་ཡིན་པ་རྣམ་ཤེས་ཀྱི་ཉེར་ལེན་གྱི་རྒྱུར་མི་འཐད་པའི་ཕྱིར་ ཡང་འཁོར་བ་ཐོག་མ་མེད་པ་ཉིད་དུ་གྲུབ་
པ་ཡིན་ཏེ། ངོ་བོ་གང་རིགས་མི་མཐུན་དང་རྒྱུ་མེད་ལ་སྐྱེ་བ་ཁེགས་པ་དེ་ནི་རང་རིགས་ལས་སྐྱེ་བར་གྲུབ་
པ་ཡིན་ཏེ། འབྲས་ཀྱི་མྱུ་གུ་བཞིན་ཤེས་པ་སྐྱེ་བ་ཡང་རིགས་མི་མཐུན་དང་རྒྱུ་མེད་ལས་སྐྱེ་བ་ཁེགས་སོ།།
ཞེས་པ་ཁྱབ་བྱེད་མ་དམིགས་པའོ། ། ་ ་ ་
བཞི་པ་དེ་ལ་མི་འཐད་པ་སྤང་བ་ལ་གཉིས་ལས། དང་པོ་ཐམས་ཅད་ཆགས་སོགས་མཚུངས་པར་
ཐལ་བ་སྤང་བ་ནི། སེམས་ཀྱི་རྒྱུ་སེམས་སྔ་མར་འདོད་པ་ལ་ཡང་ཤེས་པ་སྔ་མ་ཁོ་ན་དང་མཚུངས་པར་
སྐྱེ་བར་ཐལ་བ་མཚུངས་སོ་ཞེ་ན། གང་ཚེ་ལུས་ལ་ལྟོས་མེད་པར། ། །ཤེས་པ་འགའ་ཞིག་འགའ་
ཞིག་གིས། །བག་ཆགས་སད་པའི་རྒྱུར་གྱུར་པ། །དེས་ན་འགའ་ཞིག་ལས་འགའ་ཡིན།
སེམས་ཀྱི་ཉེར་ལེན་གྱི་རྒྱུ་སེམས་སྔ་མ་ཡིན་ཞིང་། ལུས་ལ་ལྟོས་པ་མེད་ནའང་། ཤེས་པ་སྔ་མ་འགའ་
ཞིག་ནི་སྔོན་པོ་ལ་སོགས་པ་འགའ་ཞིག་གི་བག་ཆགས་སད་པའི་རྒྱུར་གྱུར་པ་ཡིན་ལ་སེར་པོ་ལ་སོགས་པ་་་་
འགའ་ཞིག་གི་བག་ཆགས་སད་པའི་རྒྱུར་གྱུར་པ་མ་ཡིན་པ། དེས་ན་བག་ཆགས་སད་པའི་རྒྱུར་གྱུར་པ་
འབའ་ཞིག་ལས་འགའ་ཞིག་སྐྱེ་བ་ཡིན་གྱི་སྔ་མ་ཁོ་ན་དང་འདྲ་བར་སྐྱེ་བ་མ་ཡིན་ཏེ་བག་ཆགས་སད་པའི་་
--
-
།
ས
，
-
A
，
!
།
རྡོ་
173



•
，
་
སུ་
，
རྐྱེན་ཐ་དད་པའི་ཕྱིར་རོ། །་་་ ཡ ང ་ ་་་་་༌་་ ་
་གཉིས་པ་རང་རིགས་ལས་འབྱུང་ཡང་འཇིག་རྟེན་སྔ་མ་མི་འགྲུབ་པ་དགག་པ་ལ་གཉིས་ལས། དང་
པོ་འདོད་པ་བརྗོད་པ་ནི། ་ཤེས་པ་ལས་ཤེས་པ་སྐྱེ་ཡང་འཇིག་རྟེན་སྔ་མོ་འགྲུབ་པར་མི་འགྱུར་ཏེ། གལ་
ཏེ་དངོས་པོ་ཐམས་ཅད་རྣམ་ཤེས་སྐྱེ་བའི་ནུས་ལྡན་ཡིན་པའི་ཕྱིར། རང་རིགས་ལས་སྐྱེ་བར་གྲུབ་
ལ། སྔ་རོལ་དུ་ནི་ནུས་པ་འབྲས་བུ་མི་རྩོམ་པའི་ཕྱིར་འཇིག་རྟེན་སྔ་མ་ཡོད་པ་ཡང་མ་ཡིན་ནོ། །
ཞེས་འདོད་ན།
གཉིས་པ་དེ་དགག་པ་ལ་གཉིས་ལས། དང་པོ་སྣང་རུང་མ་དམིགས་པས་དགག་པ་ནི། ཤེས་
པའི་རྒྱུའི་གནས་སྐབས་གང་ཡིན་པ་དེ་ལའང་། འབྲས་བུ་ཤེས་པ་ཡོད་པར་འདོད་པ་ན་ནི་ལུང་འབའ་
ཞིག་སྐྱབས་སུ་འདོད་པ་གྲངས་ཅན་ཕྱུགས་ དང་འདྲ་བའི་ལྟ་བ་ཡིན་གྱི། རྟོག་གེ་པ་རྣམས་ཀྱི་གཙུག་གི་
ནོར་བུ་ལྟ་བུར་རློམ་པ་རྒྱང་འཕེན་པ་ཁྱེད་ཅིའི་ཕྱིར་དེ་སྐད་སྨྲ་བོར་བྱེད་དེ། རྩྭ་སོགས་རྩེ་ན་གླང་ཆེན་
བརྒྱ། །སྔོན་ཚེ་མ་མཐོང་ཡོད་དོ་ཞེས། །དེ་སྐད་གྲངས་ཅན་ཕྱུགས་ལས གཞན། །
ཇོ་མཚར་བཅས་པ་སུ་བརྗོད་རྩོལ། ། ་།རྒྱུ་ནི་ལན་བརྒྱར་རྣམ་ཕྱེ་ཡང་། །འབྲས་བུའི། ངོ་
བོ་གང་ཞིག་སྣང་གྱུར་པའི། ་།ངོ་བོ་དེ་ནི་སྔར་མི་སྣང་། །དེ་ནི་ཇི་ལྟར་ཡོད་པར་འགྱུར།།
གང་ཞིག་ཡོད་ན་སྣང་དུ་རུང་བ་ལས་མ་དམིགས་པ་དེ་ནི་མེད་ པའི་ཐ་སྙད་དུ་བྱེད་པ་ཡིན་ཏེ། ་རི་བོང་
གི་མགོར་ར་བཞིན། རྒྱུ་ནི་ལན་བརྒྱར་ཕྱེ་ན་ཡང་འབྲས་བུ་སྣང་རུང་མ་དམིགས་སོ་ཞེས་པ་སྣང་རུང་མ་
དམིགས་པའོ། །་་་་་་་་་་་་་
གཉིས་པ་ཧ་ཅང་ཐལ་བས་དགག་པ་རྒོལ་ལན་གྱི་ཕྲེང་བ་ནི། སྔ་ན་མེད་པ་འབྱུང་བ་ལས། །
ཆགས་སོགས་ངེས་མེད་ཐལ་བར་འགྱུར། །རང་རིགས་ལ་མི་ལྟོས་པར་འདོད་རྒྱལ་དུ་སྔ་ན་མེད་
པའི་སེམས་འབྱུང་བ་ལྟ་ན་སྐྱེས་བུ་ཐམས་ཅད་ཆགས་སོགས་དང་བཅས་པའི་ངེས་པ་མེད་པར་འགའ་ཞིག་་
ཆགས་བྲལ་དུའང་འབྱུང་བར་ ཐལ་བར་འགྱུར་རོ། ་ ་ །ཐམས་ཅད་ཀྱང་རྒྱུ་འབྱུང་བའི་བདག་ལས་མ་
འདས་པའི་ཕྱིར། གལ་ཏེ་སྐྱེ་བོ་ཀུན་འདོད་ཆགས་ལ་སོགས་པ་དང་ལྡན་པ་ཁོ་ནའོ། །ཞེ་ན།
དེ་ལྟ་ནའང་། ཐམས་ཅད་འདོད་ཆགས་མཚུངས་པར་འགྱུར། ་ །ཏེ་རྒྱུ་ལ་ཁྱད་པར་མེད་པའི་
ཕྱིར་རོ། །རྒྱུ་འབྱུང་བ་ཙམ་ལ་ཁྱད་པར་མེད་ཀྱང་། གལ་ཏེ་འབྱུང་བ་ཆེ་ཆུང་ལ་སོགས་པའི་ཁྱད་
པར་ལས་ཆགས་སོགས་ཐ་དད་པ་ཡིན་ནོ་ཞེ་ན། འབྱུང་རྣམས་སྲོག་ཆགས་ཁྱད་མེད་ཀྱང་། །
རྒྱུ་འབྱུང་བ་ལས་གྱུར་པའི་འབྲས་བུ་ལ་སྲོག་ཆགས་དང་ཆེས་སྲོག་ལྡན་ལ་སོགས་པའི་ཁྱད་པར་མེད་པ་་་་་
【74
.
：



་
༔
།
ལྟར། ཆགས་སོགས་ཀྱང་ཆེ་ཆུང་གི་ཁྱད་པར་མི་འཐད་པར་མཚུངས་པར་འགྱུར་རོ། ༩ །ཁྱད་པར་
འདི་རྟེན་གང་ཡིན་པ། ། དེ་ནི་ཕུལ་བྱུང་འགྲིབ་པ་བཞིན། ་་ -།དེ་ཡོད་པ་ལས་དེ་མེད་
འགྱུར། །རྒྱུ་འབྱུང་བའི་ཁྱད་པར་འདི་ལ་བརྟེན་ནས་འབྲས་བུ་ཆགས་སོགས་ཆེ་ཆུང་དུ་འགྱུར་བ་གང་
ཡིན་པ་དེ་ནི། ཕུལ་དུ་བྱུང་བ་དང་འགྲིབ་པའི་ཁྱད་པར་ཡོད་པ་བཞིན་དུ་ཆགས་སོགས་དེ་ཡོད་པ་ལས་
རེས་འགའ་མེད་པ་ཡང་སྲིད་པར་འགྱུར་རོ། །གལ་ཏེ་ཆགས་སོགས་ཆེ་ཆུང་གི་ཁྱད་པར་ཐ་དད་
པར་ཡོད་ཀྱང༌། རྒྱུ་འབྱུང་བ་ལས་བྱུང་ བར་མཚུངས་པའི་བདག་ཉིད་མི་ལྡོག་པའི་ཕྱིར། ཆགས་
པ་གཏན་ནས་མེད་པར་འགྱུར་བའང་མིན་ནོ། །ཞེ་ན། རྒྱུ་འབྱུང་བའི་བདག་ཉིད་དུ་འདྲ་བའི་
རྒྱུ་ཅན་ ཡིན་པའི་ཕྱིར། སྐྱེས་བུ་ཀུན་ལ་འདོད་ཆགས་ཆེ་ཆུང་འདྲ་བར་འགྱུར་རོ།་ །གལ་ཏེ་
རྒྱུ་མཚུངས་པའི་བདག་ཉིད་ལས་འབྱུང་བའི་བ་ལང་གི་ཤེས་པ་ལ་བ་ལང་དང་ཆེས་བ་ལང་གི་
ཁྱད་པར་མེད་པའམ་འདིར་རྒྱང་འཕེན་པ་ལ་གྲུབ་པའི་དཔེ་ཡང་ས་སོགས་ལ། ་ སྲོག་ཆགས་ཉིད་
དང་ཆེས་སྲོག་ཆགས་ལ་སོགས་ཁྱད་པར་གྱི། རིམ་པ་ལ་ལར་ཡོད་མ་ཡིན། །པ་བཞིན་ནོ།།
རྒྱང་འཕེན་པ་དག་ན་རེ་མེ་ལ། དྲོ་རིམ་ཁྱད་པར་ཡོད་ན་ཡང༌། དྲི་མེད་མེ་འགའ་ཡོད་མིན་
པ། །དེ་བཞིན་དུ་འདིར་ཡང༌། ཆགས་རིམ་ཁྱད་པར་ཡོད་ན་ཡང་། །ཆགས་མེད་མི་འགའ་
ཡོད་མ་ཡིན། །མཚུངས་སོ་ཞེ་ན། དཔེ་དེ་ནི། མཚུངས་པ་མིན་ཏེ། རྡོ་ལས་མེ་གཞན་
བཀག་ཕྱིར་རོ། །སེམས་ནི་འབྱུང་བ་ལས་གཞན་ཡིན་ལ། གང་ཞིག་གཞན་ཡོད་ཡོན་ཏན་ནི།.
ཁྱད་པར་རིམ་པ་དང་ལྡན་པ། །དེ་དག་དེ་ཡི་ཁྱད་པར་ནི། །ལ་ལན་འཆད་འགྱུར་
དཀར་སོགས་བཞིན། །ཆོས་གང་ཞིག་དབྱེར་མེད་པ་མ་ཡིན་ཞིང་དོན་གཞན་དུ་ཡོད་པའི་ཡོན་ཏན་
དེ་ནི་འཕེལ་འགྲིབ་ཀྱི་ཁྱད་པར་གྱི་རིམ་པ་དང་ལྡན་པ་གང་ཡིན་པ་དེ་དག་རེའི་ཁྱད་པར་ག ཞན་དུ་ཡོད་པ་
དེ་ནི་གནས་སྐབས་ལ་ལར་ཆད་ཅིང་མེད་པར་འགྱུར་བའང་སྲིད་པར་འགྱུར་ཏེ། ་ན་ ་སྣམ་བུའི་དཀར་པོ་
ལ་སོགས་པ་བཞིན་ནོ། །རྒྱུན་ལས་དཀར་པོ་ལ་སོགས་པ་ལས་དོན་གཞན་དུ་གྱུར་པའི་སྣམ་བུ་མེད་
དོ་ཞེ་ན། སྣམ་བུ་ནི་རེག་བྱའི་ཁྱད་པར་ལས་ཡིན་ལ། ཁ་དོག་ནི་མ་ཡིན་ཏེ་དེ་མེད་ཀྱང་ ཡོདཔའི་
ཕྱིར་རོ་ཞེས་སོ། །ཁོ་བོ་ནི་སྣམ་བུ་ཞེས་པ་རྡུལ་བརྒྱད་ཚོགས་པའི་སྒྲ་ཡིན་པར་འདོད་དེ། བུམ་པ་
ཞེས་པ་བཞིན་ནོ། །གཟུགས་དང་རོ་ལ་སོགས་པ་འབྲལ་བ་མེད་པ་ལྟར། འབྱུང་བ་དང་ཆགས་
སོགས་ཀྱང་འབྲལ་བ་མེད་པའོ་ཞེ་ན། གཟུགས་སོགས་བཞིན་དུ་ངེས་མིན་ཏེ། །དེ་དག་འབྱུང་
དང་དབྱེར་མེད་ཕྱིར། །གཟུགས་དང་རོ་ལ་སོགས་པ་བཞིན་དུ་དབྱེར་མེད་དུ་ངེས་པའང་མེད་དེ།
175
*
1
++
་་
，



ལ
་
་
.
.
་ཟ
**,
འི་
=
ཅ
མ
，
པ
**
：་
•་
， ཨ་
ཁྱེད་ཀྱི་ལུགས་ལ་རོ་གཟུགས་དེ་དག་ནི་འབྱུང་བ་དང་དབྱེར་མེད་པའི་ཕྱིར་འབྲལ་བ་མེད་པ་ཡིན་ལ་ཆགས་
སོགས་མེད་ཀྱང་འབྱུང་བ་ཡོད་པའི་ཕྱིར་རོ། །འབྱུང་བ་ཆེན་པོ་ཙམ་དེ་ཁོ་ནར་སྨྲ་བ་རྣམས་ནི།།
གཟུགས་ལ་སོགས་པ་འབྱུང་བ་ལས་ཐ་དད་པ་ཉིད་དུ་མི་འདོད་དོ། །འདོད་ན་ནི་དེ་དག་ཀྱང་དེ་ཁོ་
ནར་འགྱུར་ལ་དེ་ལྟ་ན་འབྱུང་བ་ཙམ་དེ་ཁོ་ནར་མི་འགྱུར་རོ། །གལ་ཏེ་འབྱུང་བ་དང་ཆགས་སོགས་
ཀྱང་རོ་གཟུགས་ ལྟར་དབྱེར་མེད་པར་མཚུངས་པའོ་ཞེ་ན། མིན། ་ཆགས་སོགས་ལྷན་ཅིག་སྐྱེས་
ཐལ་ཕྱིར། །མཚུངས་པ་མིན་ཏེ་མཚུངས་ན་ནི་ཆགས་སོགས་ལུས་དང་ལྷན་ཅིག་སྐྱེ་བར་ཐལ་པའི་
ཕྱིར་རོ། ་ ་ ༤ །ཆགས་སོགས་ནི་ཡུལ་གྱི་རྒྱུ་ཅན་ཡིན་པའི་ཕྱིར་ཡུལ་ཉེ་བ་ན་གནས་པ་མེད་ན་རེས་འགའ་
མེད་པར་ ཡང་འགྱུར་རོ་ཞེ་ན། རྣམ་པར་བརྟགས་པའི་ཡུལ་ཡིན་ཕྱིར། །ཁུལ་ཡང་ངེས་བྱེད་
མ་ཡིན་ནོ། །འདོད་ཆགས་ནི་བློས་རྣམ་པར་བརྟགས་པ་ཙམ་ཡུལ་དུ་བྱེད་པ་ཡིན་པའི་ཕྱིར། ཕྱིར་
རོལ་གྱི་ཡུལ་ཡང་ཆགས་སོགས་ཀྱི་རྒྱུར་ངེས་པར་བྱེད་པ་མ་ཡིན་ཏེ་ཡུལ་མེད་པར་ཡང་འབྱུང་བ་ཉམས་སུ་་་
མྱོང་བའི་ཕྱིར་རོ། །སྐད་མཉམ་རྒྱུ་དང་བྲལ་བའི་ཕྱིར། །ཆགས་སོགས་ངེས་པ་མེད་
པའམ། །རྒྱུ་ནི་ཉེ་ཕྱིར་བློ་རྣམས་ཀུན། །ཐམས་ཅད་ཀུན་ཚེ་སྐྱེ་བར་འགྱུར། །ཆགས་
སོགས་ནི་སྐལ་མཉམ་གྱི་རྒྱུ་དང་བྲལ་ཞིང་། རིགས་འདྲ་སྔ་མ་མི་འདོད་པའི་ཕྱིར་སྐྱེ་བོ་ཐམས་ཅད་ཆགས་
སོགས་ དང་ལྡན་པར་ངེས་པ་མེད་པར་འགྱུར་བའམ་ཡང་ན་ཆགས་སོགས་ཀྱི་རྒྱུ་འབྱུང་བ་ནི་དུས་ཀུན་གྱི་་་་
ཚེ་ཉེ་བའི་ཕྱིར། ཆགས་སོགས་ཀྱི་བློ་རྣམས་ཀུན་སྐྱེ་བོ་ཐམས་ཅད་ལ་དུས་ཀུན་གྱི་ཚེ་སྐྱེ་བར་འགྱུར་རོ།།
གཉིས་པ་མཚན་ཉིད་བདེན་པའི་རྣམ་པ་བསྒྲུབ་པ་ལ་བཞི་ལས། ་ ་ ་་་
དང་པོ་མི་རྟག་བའི་རྣམ་པ་ནི། དེ་ནི་རེས་འགའ་དམིགས་པའི་ཕྱིར། །མི་རྟག གང་རེས་
འགའ་བ་ཡིན་པ་དེ་ནི་མི་རྟག་སྟེ། ཀློག་བཞིན་ཕུང་པོ་ཡང་རེས་འགའ་བར་དམིགས་སོ་ཞེས་པ་ཕན་
ཚུན་སྤངས་འགལ་དམིགས་པའོ། །ཕུང་པོ་ཐེར་ཟུག་པ་མ་ཡིན་པ་ཉིད་ཀྱིས་རེས་འགའ་བར་གྲུབ་བོ།།
གཉིས་པ་སྡུག་བསྔལ་པའི་རྣམ་པ་ནི། ཉེས་པའི་རྟེན་ཕྱིར་དང་། །རྒྱུ་དབང་ཕྱིར་མང་སྡུག་
བསྔལ་ཡིན། །གང་ཉེས་པའི་རྟེན་བྱེད་པ་དེ་ནི་སྡུག་བསྔལ་བ་ཡིན་ཏེ། ་ནད་ཀྱི་རེག་བྱ་བཞིན།
ཕུང་པོ་ཡང་ཉེས་པའི་རྟེན་བྱེད་པའོ་ཞེས་པའང་རང་བཞིན་ནོ། །ཉེས་པ་ནི་འདོད་ཆགས་ལ་སོགས་པ་སྟེ་
དེའི་རྟེན་བྱེད་པའོ། །ཡང་གཞན་གྱི་དབང་དུ་གྱུར་པ་ནི་སྡུག་བསྔལ་བ་སྟེ་བྲན་བཞིན། ཕུང་པོ་
ཡང་རྒྱུའི་གཞན་དབང་ཡིན་ནོ། །ཞེས་པའང་རང་བཞིན་ཡིན་ཏེ་གཞན་དབང་ཐམས་ཅད་སྡུག་བསྔལ་
ཡིན་ཞེས་སོ། ། -
༥
༡
།
སྟེ་
་་་
*
༈་
176



•
གསུམ་པ་བདག་མེད་པའི་རྣམ་པ་ནི། བདག་མིན་ཞེས་ཏེ། ཕུང་པོ་ནི་བདག་ཉིད་མ་ཡིན་
ཏེ། བདག་དང་མཚན་ཉིད་མི་མཐུན་པའི་ཕྱིར་རོ།་་་།དེ་ཡང་ཕུང་པོ་ནི་མི་རྟག་པ་དུ་མི་གཞན་
དབང་ཡིན་ལ། བདག་ནི་དེ་ལས་བཟློག་པར་འདོད་པས་སོ།། ་ ་་༌
བཞི་པ་སྟོང་པའི་རྣམ་པ་ནི། བྱིན་གྱིས་བརླབས་པའང་མིན། །རྒྱུ་མིན་བྱིན་གྱིས་རློབ་
པ་མིན། །རྟག་པའང་ཇི་ལྟར་སྐྱེད་བྱེད་ཡིན། །ཕུང་པོ་ནི་བདག་དོན་གཞན་གྱིས་བྱིན་གྱིས་
བརླབས་པའང་མ་ཡིན་ཏེ། བདག་ནི་བྱིན་གྱིས་རློབ་པར་བྱེད་པའི་རྒྱུ་མ་ ཡིན་པའི་ཕྱིར་རོ།་ །དེ་
ཡང་རྟག་པ་ཉིད་ཀྱིས་དོན་བྱེད་པས་སྟོང་པས་ཕན་འདོགས་པ་མེད་པའི་ཕྱིར་སྐྱེད་པར་བྱེད་པ་མ་ཡིན་ནོ།།
་རྟག་པ་ཡིན་ནའང་། སྐྱེད་པར་བྱེད་པ་ལ་འགལ་བ་མེད་དོ། །ཞེ་ན། དེ་ཕྱིར་གཅིག་ལས་དུ་མ་ནི།།
དུས་ཐ་དད་པར་སྐྱེ་མི་འགྱུར། ་ །ད་ལྟར་གྱི་བདག་རྟག་པ་དེ་ཉིད་ཀྱིས་མ་འོངས་པའི་ཕུང་པོའང་
བསྐྱེད་པར་འགྱུར་ཏེ་མ་འོངས་པ་ན་ཕུང་པོ་སྐྱེད་པར་བྱེད་པའི་བདག་ལས་ གཞན་མ་ཡིན་པའི་ཕྱིར་རོ། །
ད་ལྟར་མ་འོངས་པའི་ཕུང་པོ་མི་བསྐྱེད་ན་ནི། ་ མ་འོངས་པ་ན་ཡང་མི་བསྐྱེད་པར་འགྱུར་ཏེ། མི་
བསྐྱེད་པའི་རང་བཞིན་ལས་འགྱུར་བ་མེད་པའི་ཕྱིར་རོ། ་ །དེའི་ཕྱིར་བདག་རྟག་པ་གཅིག་ལས་ཕུང་པོ་
རིམ་པ་ཅན་དུ་མ་དུས་ཐ་དད་པར་བསྐྱེད་པ་མི་འཐད་པས། ཅིག་ཅར་བསྐྱེད་པར་ཐལ་བའོ། །རྒྱུ་
གཞན་དག་ནི་ཚོགས་ན་ཡང་། །འབྲས་བུ་སྐྱེ་བ་མེད་པའི་ཕྱིར། །རྒྱུ་གཞན་རྗེས་སུ་
དཔོག་འགྱུར་ན། །དེ་ནི་རྟག་རྣམས་ལ་ཆོད་མིན། །རྒྱུ་འགའ་ཞིག་ཚོགས་ན་ཡང་འབྲས་བུ་
སྐྱེ་བ་མེད་ལ་འགའ་ཞིག་གི་ཚེ་སྐྱེ་བར་དམིགས་པ་དེ་ལས་ནི་རྒྱུ་དེ་དག་ལས་གཞན་པའི་རྒྱུ་ཞིག་ཡོད་པར་་་
རྗེས་སུ་དཔོག་པ་ཡིན་ན། རྟག་པ་དག་ནི་རེས་འགའ་ཡང་མེད་པར་མ་དམིགས་པའི་ཕྱིར་རྒྱུ་ཉིད་དུ་མི་
འགྲུབ་བོ། །
གཉིས་པ་ཀུན་འབྱུང་གི་བདེན་པ་ལ་བཞི་སྟེ། རྒྱུ་མ་ཡིན་པ་སྤངས་པའི་རྒྱུ་དང༌། གཅིག་པུ་
སྤངས་པའི་ཀུན་འབྱུང་བ་དང༌། ངེས་མེད་སྤངས་པའི་རབ་ཏུ་སྐྱེ་བ་དང་།: ཉེར་ལེན་སྤངས་པའི་
རྐྱེན་གྱི་རྣམ་པའོ། །
དང་པོ་ལ་གཉིས་ལས། དང་པོ་རྒྱུ་བཅས་སུ་བསྒྲུབ་པ་ནི། རེས་འགའ་བ་ཉིད་ཡིན་པས་
ན། །སྡུག་བསྔལ་འདི་རྒྱུ་བཅས་ཉིད་གྲུབ། །གང་རེས་འགའ་བ་ཡིན་པ་དེ་ནི་རྒྱུ་དང་བཅས་
པ་ཡིན་ཏེ། དུ་བ་བཞིན་སྡུག་བསྔལ་ཡང་རེས་འགའ་བར་དམིགས་སོ་ཞེས་པ་རང་བཞིན་ནོ། །
གཉིས་པ་རྒྱུ་མེད་དགག་པ་ལ་གསུམ་ལས། དང་པོ་དོན་དགག་པ་ནི། རྒྱུ་མེད་གཞན་ལ་མི་
*
h，
g
,
་
，
་，
་ །
J
#*
I
，
，
，
177



སྐུ
་
***་
ལྟོས་ཕྱིར། །རྟག་ཏུ་ཡོད་པའམ་མེད་པར་འགྱུར། །ཞེས་ཏེ་བཤད་ཟིན་ཏོ། །་་་
གཉིས་པ་དཔེ་དགག་པ་ནི། ཇི་ལྟར་ཚེར་མ་ལ་སོགས་ཀྱི། །རྣོ་བ་ཉིད་སོགས་རྒྱུ་མེད་
པ། །དེ་ལྟར་འདི་དག་རྒྱུ་མེད་འགྱུར། །ཞེས་ནི་ཁ་ཅིག་རབ་ཏུ་བརྗོད། །ཅེས་པ་ནི་
ངོ་བོ་ཉིད་གྱུར་སྨྲ་བ་རྣམས་ཀྱི་འདོད་པའོ།་་།དེ་དགག་པ་ནི། གང་ཡོད་ཉིད་ན་གང་སྐྱེ་
བའམ། །གང་འགྱུར་ན་ཡང་རྣམ་འགྱུར་བ། །དེ་ནི་དེ་རྒྱུ་རབ་ཏུ་བརྗོད། །དེ་ནི་དེ་
རྣམས་ལ་ཡང་ཡོད། ། ་་།ཚེར་མ་ལ་སོགས་པའི་རྣོ་བ་ཡང་གང་རྣོ་བ་ལས་བྱུང་བའི་ས་བོན་དག་ཁོ་ན་
རྒྱུར་འགྱུར་གྱི་རྣོ་བ་ལ་སོགས་ པའི་ས་བོན་མེད་པར་ཡང་འབྱུང་ན་ནི་སྲན་མ་ལས་ཀྱང་ཚེར་མ་འབྱུང་བར་་་
འགྱུར་རོ། ། ད་་་་་་
གསུམ་པ་དེའི་ལན་དགག་པ་ནི། དེ་ལྟ་ན་རེག་པ་མེད་ན་ཡང་གཟུགས་འཛིན་གྱི་རྣམ་པར་ཤེས་་
པ་མི་སྐྱེ་བའི་ཕྱིར་རེག་བྱ་ཡང་རྒྱུར་འགྱུར་རོ་ཞེ་ན། རེག་པ་གཟུགས་རྒྱུ་ཉིད་ཡིན་ཕྱིར། །མཐོང་
བ་ལ་ནི་རྒྱུ་མཚན་ཡིན། ། གཟུགས་འཛིན་པའི་ཤེས་པ་ནི་གཟུགས་ལ་བརྟེན་ནས་འབྱུང་ལ་གཟུགས་
ནི་རེག་པ་ལ་སོགས་པ་སྔ་མའི་རྡུལ་བརྒྱད་ཚོ གས་ པའི་རྒྱུ་ལས་བྱུང་བ་ཡིན་ པའི་ཕྱིར། མཐོང་བ་མིག་གི་
རྣམ་པ་ཤེས་པ་སྐྱེད་པར་བྱེད་པ་ལ་རྒྱུ་མཚན་ཅན་ཏེ། དེའི་ཁྱད་པར་ཡོད་པའི་ཕྱིར་རྒྱུ་ཡིན་པ་ནི་གྲུབ་
ཟིན་པའོ། །
གཉིས་པ་གཅིག་པུའི་རྒྱུ་སྤངས་པ་ཀུན་འབྱུང་བའི་རྣམ་པ་ནི། རྟག་རྣམས་བཀག་ཕྱིར་དབང་
ཕྱུག་ལས། །སོགས་པ་དག་ཀྱང་སྲིད་མིན་ཏེ། །ནུས་མེད་ཕྱིར་རོ། །རྟག་པ་རྣམས་
དོན་བྱེད་པ་བཀག་ཟིན་པའི་ཕྱིར། དབང་ཕྱུག་མ་མཉེས་པ་ལ་སོགས་པའང་སྡུག་བསྔལ་གྱི་རྒྱུར་སྲིད་
པ་མ་ཡིན་ཏེ། རྟག་པ་ལ་དོན་བྱེད་པའི་ནུས་པ་མེད་པའི་ཕྱིར་རོ། །
གསུམ་པ་ངེས་མེད་སྤངས་པ་རབ་སྐྱེའི་རྣམ་པ་ལ་གཉིས་ལས། དང་པོ་སྲིད་པ་རབ་སྐྱེར་སྒྲུབ་པ་
ནི། དེ་ཡི་ཕྱིར། །སྲིད་འདོད་རྒྱུ་ཡིན་གང་གི་ཕྱིར། །མི་རྣམས་ཡུལ་གྱི་ཁྱད་པར་ནི། །ཆོངས་
འཛིན་དེ་ཐོབ་བསམ་པས་བྱས། །རྒྱུ་མེད་པ་དང་རྟག་པ་ལས་སྐྱེ་བ་མི་འཐད་པ་དེའི་ཕྱིར། མ་འོངས་
པའི་སྲིད་པ་ཐོབ་པའི་འདོད་པའི་སྲིད་ པ་ཁོ་ན་རབ་ཏུ་སྟེ་ངེས་པར་སྐྱེ་བའི་རྒྱུ་ཡིན་ནོ། །གང་གི་ཕྱིར་
ཞེ་ན། མིས་མཚོན་པའི་སེམས་ཅན་ཐམས་ཅད་ཡུལ་གྱི་ཁྱད་པར་ཕྱི་མ་ཡོངས་སུ་འཛིན་པ་ནི་དེ་ཁོ་ན་
ཐོབ་པར་འདོད་པའི་བསམ་པ་སྔོན་དུ་སོང་བས་བྱས་པའི་ཕྱིར་རོ། །ལས་སམ་ལུས་སམ་མ་རིག་པ་ནི་
རབ་ཏུ་སྐྱེ་བ་མ་ཡིན་ཏེ། དེ་དག་ཡོད་ཀྱང་སྲེད་པ་མེད་ན་སྐྱེ་བ་མེད་པའི་ཕྱིར་རོ། ། ་
178
»
**
*



བར་འབོ
，
གཉིས་པ་དེ་ལ་ལུང་འགལ་སྤང་བ་ནི། གལ་ཏེ་ཡུལ་གྱི་ཁྱད་པར་དོན་དུ་གཉེར་བར་འདོད་པའི་
འདོད་པའི་སྲེད་པ་ཁོ་ན་རབ་སྐྱེ་ཡིན་པར་མི་འཐད་དེ། བཅོམ་ལྡན་འདས་ཀྱིས་དེ་ལ་ཀུན་འབྱུང་བའི་
འཕགས་ པའི་བདེན་པ་གང་ཞེ་ན། གང་འདི་སྲིད་པ་ཀུན་འབྱུང་བ་ཅན་ད གའ་བའི་འདོད་ཆགས་དང་
ལྡན་པ། དེ་དང་དེར་མངོན་པར་དགའ་བ་ཅན་ཏེ། འདི་ལྟ་སྟེ། འདོད་པའི་སྲེད་པ་དང་སྲིད་
པའི་སྲེད་པ་དང་། ། འཇིག་པའི་སྲེད་པའོ། །ཞེས་སྲེད་པ་གསུམ་ཀའང་ཀུན་འབྱུང་དུ་བཤད་པ་
དང་འགལ་ལོ་ཞེ་ན། འདི་ནི་འགལ་བ་མེད་དེ། དེ་ནི་སྲིད་འདོད་གང་ཕྱིར་ཡང་། །སྲོག་
ཆགས་བདེ་སྡུག་ཐོབ་པ་དང་། །འདོར་འདོད་འཇུག་པ་དེ་དག་ནི། །འདོད་དང་འཇིག་
སྲེད་ཡིན་པར་འདོད། །འདིར་གནས་དང་ལོངས་སྤྱོད་ལ་སྲེད་པ་དེ་ནི་སྲིད་ པའི་སྲེད་པ་སྟེ། སྲིད་
པ་དེ་ཉིད་ཀྱི་བདེ་བ་ཐོབ་པར་འདོད་པ་ནི་འདོད་པའི་སྲེད་པ་ཡིན་ལ། སྡུག་བསྔལ་འདོར་བར་འདོད་
པས་འཇུག་པ་ནི་འཇིག་པའི་སྲེད་པ་ཡིན་པས། ། སྲིད་ པའི་སྲེད་པ་ནི་སྤྱི་ཡིན་ལ་གཞན་གཉིས་ནི་དེའི་བྱེ་
བྲག་ཏུ་འདོད་པས་སོ། །འདོད་པའི་སྲེད་པ་འདོད་པ་ལ་སྲེད་པ་དང་། སྲིད་པའི་སྲེད་པ་ཁམས་
གོང་མ་གཉིས་ལ་སྲེག་པ་དང༌། དེ་དག་གི་མི་འདོད་པ་དང་བྲལ་བར་འདོད་པ་འཇིག་པའི་སྲེད་པའོ།.
ཞེས་འཆད་ནའང་། འདིར་སྲིད་པའི་སྲེད་པ་ནི་སྤྱི་ལ་འདོད་པའོ། །
བཞི་པ་ཉེར་ལེན་བསལ་བ་རྐྱེན་གྱི་རྣམ་པ་ལ་གཉིས་ཏེ། སྲིད་པ་རྐྱེན་དུ་བསྒྲུབ་པ་དང༌། དེ་
ལ་མི་འཐད་པ་སྤང་བའོ། །
དང་པོ་ནི། བདག་ཏུ་ཆགས་པའི་རྒྱུ་ཉིད་ལས། །བདེ་མིན་བདེ་བར་འདུ་ཤེས་པས།།
ཀུན་ལ་རབ་ཏུ་འཇུག་འགྱུར་བ། །དེ་ཕྱིར་སྲེད་པ་སྲིད་རྟེན་ཡིན། །སྲེད་པ་ནི་རང་དོན་
དུ་སྲིད་ པར་འཇུག་པར་བྱེད་པའི་དེ་མ་ཐག་རྐྱེན་ཡིན་ཏེ། སྐྱེ་བ་པོ་ཐམས་ཅད་བདག་ཏུ་ཆགས་པའི་རྒྱུ་
ཁོ་ན་ལས་བདག་བདེ་བ་ཁོ་ན་ལ་སྲེད་ཅིང་དོན་དུ་གཉེར་བ་ན་སྐྱེ་བ་དེ་དང་དེ་ལེན་པར་བྱེད་པའི་ཕྱིར་་་་་
རོ། །དེ་ལྟ་ན་བདེ་བ་དོན་དུ་གཉེར་བ་དག་བདེ་བའི་གནས་ཡོངས་སུ་ལེན་པ་ནི་འཐད་མོད་ཀྱི། །
འགའ་ཞིག་དམན་པའི་སྐྱེ་གནས་ངན་སོང་ལ་སོགས་པ་ཅིའི་ཕྱིར་ལེན་པར་བྱེད་ཅེ་ན། དེ་ཡང་ལས་དམན་
པ་དག་གི་མཐུས་བདེ་བ་མ་ ཡིན་པ་ལ་བདེ་བར་འདུ་ཤེས་པའི་སྡུག་བསྔལ་ཕྱིན་ཅི་ལོག་གི་བློས་ཁྱི་ཕག་གི་་་་
མངལ་ལ་སོགས་པ་ཀུན་ལ་རབ་ཏུ་འཇུག་པར་འགྱུར་རོ། །སྲེད་པ་ཡོད་ན་སྐྱེ་བ་ཡོད་ཅིང་སྲེག་པ་ལོག་
ན་སྐྱེ་བ་ལྡོག་པར་གྲུབ་པ་ཡིན་ཏེ། ཆགས་བྲལ་སྐྱེ་བ་མ་མཐོང་ཕྱིར། །ཞེས་ནི། སྔོན་གྱི་སློབ་
དཔོན་རྣམས་ཀྱིས་གསུངས་སོ། །འདོད་ཆགས་མེད་ཀྱང་སྙིང་རྗེས་སྐྱེ་བ་ལེན་པ་ཡོད་དོ་ཞེ་ན། དེ་
179
1-



ཡང་འདོད་ཆགས་གཏན་ནས་མེད་པ་མ་ཡིན་ཏེ། གཞན་དོན་དུ་འཁོར་བར་སྐྱེ་བ་ལེན་པའི་རྒྱུ་ཁོམས་
གསུམ་ལ་ཆགས་པ་ཕྲ་བ་མ་སྤངས་པའི་ཕྱིར་རོ། །དེ་སྐད་དུ་ཡང་བྱང་ཆུབ་སེམས་དཔའ་རྣམས་ཀྱི་
ལམ་ཤེས་པ་ཉིད་ནི་ཟག་པ་དང་བཅས་པ་ཡིན་ནོ་ཞེས་སོ། །
“ གཉིས་པ་དེ་ལ་མི་འཐད་པ་སྤང་བ་ལ་གཉིས་ལས། དང་པོ་ལུས་དང་མཚུངས་པ་སྤང་བ་ནི།
ཆགས་བྲལ་སྐྱེ་བ་མ་མཐོང་བ་ལྟར། ལུས་མེད་པར་ཡང་ཆགས་པ་མ་མཐོང་བའི་ཕྱིར། ་།ལུས་
ལས་ཀྱང་ནི་འདོད་ཆགས་འབྱུང་། །བས་ལུས་ཀྱང་ཆགས་སོགས་ཀྱི་རྒྱུར་གྲུབ་བོ་ཞེ་ན། ལུས་
ནི་རྐྱེན་ཙམ་ཡིན་ལ་ཉེ་བར་ལེན་ པའི་རྒྱུ་ནི་ཚུལ་བཞིན་མ་ཡིན་པ་ཡིད་ལ་བྱེད་པ་ཡིན་པས་དེ་དང་འབྲེལ་་་
བའི་ལུས་ཀྱང་རྐྱེན་ཙམ་དུ་ཐལ་བ་འདོད་པ་ཉིད་དུ་སྟོན་པ་ནི། ལུས་ཀྱང་རྒྱུ་མཚན་ཙམ་དུ་ཁས་བླངས་
པའི་ཕྱིར་ན་འདོད། །པ་གྲུབ་པའོ། །འོ་ན་སྔར་ལུས་སེམས་ཀྱི་རྒྱུ་ཡིན་པ་ཅིའི་ཕྱིར་འགོག་ཅེ་ན།
ཉེར་ལེན་ཉིད་ནི་བསལ་བ་ཡིན་ནོ། །དེས་ན་ལུས་ཀྱང་སེམས་ཆགས་སོགས་ཀྱི་རྐྱེན་དུ་གྲུབ་ལ་ཆགས་
སོགས་ཀྱང་ལུས་ཀྱི་རྐྱེན་དུ་གྲུབ་པ་ཡིན་ནོ། །རྒྱང་འཕེན་པ་དག་ན་རེ། ངེད་ཀྱང་ལུས་སེམས་ཀྱི་རྐྱེན་དུ་
འདོད་པའོ་ཞེ་ན། རིགས་འདི་རྗེས་སུ་འདོད་ན་ནི། །རྒྱང་འཕེན་པ་རང་ཉིད་ཀྱི་འདོད་པ་རང་ཉིད་
ལ་གནོད་པར་འགྱུར་ཏེ། ཉེར་ལེན་གྱི་རྒྱུ་སེམས་སྡེ་མར་འདོད་དགོས་པས་སོ། །གལ་ཏེ་སྐྱེ་ལ་ཆགས་
མཐོང་ཕྱིར། །སྐྱེ་དང་ལྷན་ཅིག་འབྱུང་ཞེ་ན། །སྐལ་མཉམ་སྐྱེ་ཕྱིར་སྔར་གྲུབ་ཡིན། །
གལ་ཏེ་འདོད་ཆགས་ལ་སོགས་པ་སྐྱེ་བ་དང་ལྷན་ཅིག་ཏུ་འབྱུང་བའི་ཕྱིར། འདོད་ཆགས་ལུས་ཀྱི་ཉེར་
ལེན་གྱི་རྒྱུ་མ་ཡིན་ནོ་ཞེ་ན། དེའི་ཚེ་ལུས་ཀྱང་འདོད་ཆགས་ལ་སོགས་པའི་ཉེར་ལེན་གྱི་རྒྱུ་མ་ཡིན་ནོ། །
དེས་ན་རྒྱུ་མེད་པ་ལས་ ཀྱང་མ་ཡིན་པས་ཆགས་སོགས་ནི་སྐལ་མཉམ་གྱི་རྒྱུ་རིགས་མཐུན་སྔ་མ་ལས་སྐྱེ་བར་་་
གྲུབ་པའི་ཕྱིར་འཇིག་རྟེན་སྔ་མ་གྲུབ་པ་ཡིན་ནོ། །
གཉིས་པ་ལུང་དང་དགའ་བ་སྤང་བ་ནི།་ གལ་ཏེ་སྲེད་པ་གཅིག་པུ་རྒྱུར་སྟོན་པ་མི་འཐད་དེ། མ་
རིག་པ་དང་ལས་ཀྱང་རྒྱུར་གསུངས་པའི་ཕྱིར་རོ་ཞེ་ན། མི་ཤེས་སྲིད་པའི་རྒྱུ་ཡིན་ཡང་། །མ་
བརྗོད་སྲེད་པ་ཉིད་བཤད་པ། །རྒྱུན་ནི་འཕེན་པར་བྱེད་ཕྱིར་དང༌། །དེ་མ་ཐག་ཕྱིར་ལས་
ཀྱང་མིན། །དེ་ཡོད་ན་ཡོད་མེད་ཕྱིར་རོ།་ །མི་ཤེས་པ་སྲིད་ པའི་རྒྱུ་ཡིན་ནའང་། ། ཀུན་
འབྱུང་བའི་སྐབས་འདིར་རྒྱུ་རུ་མ་བརྗོད་པར་སྲིད་པ་ཁོ་ན་རྒྱུར་བཤད་པ་ནི། སྲེད་པ་ནི་སྲིད་ པའི་རྒྱུན་
རྒྱུད་དངོས་སུ་འཕེན་པར་བྱེད་པ་ཡིན་པའི་ཕྱིར་དང༌། སྲེད་པ་མེད་ན་མ་རིག་པ་དང་ལས་ཀྱིས་ཀྱང་དེ་མ་
ཐག་ཏུ་སྲིད་པའི་རྒྱུན་རྒྱུད་དངོས་སུ་འཕེན་པར་བྱེད་པ་མེད་པས་ལས་ཀྱང་དེ་མ་ཐག་པའི་རྐྱེན་དུ་བསྟན་་
180
，
，



»
།
.:
པ་མ་ཡིན་ཏེ། ལས་དེ་ཡོད་པ་ཙམ་གྱིས་སྲིད་པ་ཡོད་པར་གྲུབ་པ་མེད་པའི་ཕྱིར་རོ། །སྲེད་པ་མེད་
ན་ནི། ལས་ཀྱིས་ཐོབ་པའི་རྒྱལ་སྲིད་ ཀྱང་འདོར་བར་བྱེད་པ་བཞིན་ནོ། ། ་་ ་ ་་༌
གསུམ་པ་འགོག་པའི་བདེན་པ་ལ་བཞི་སྟེ། འགོག་པ་དང་། ཞི་བ་དང་། གྱ་ནོམ་པ་དང༌།
ངེས་པར་འབྱུང་བའོ། །་་་་ ་
དང་པོ་ལ་གཉིས་ཏེ། སྡུག་བསྔལ་འགོག་པར་བསྒྲུབ་པ་དང༌། དེ་ལ་བརྩད་པ་སྤང་བའོ། །
དང་པོ་ནི། དེ་ནི་གཏན་དུ་བ་མིན་ཏེ། །རྒྱུ་ལ་གེགས་སོགས་སྲིད་ཕྱིར་རོ། །ཞེས་ཏེ།
སྡུག་བསྔལ་དེ་ནི་གཏན་དུ་མི་འགྱུར་བ་མ་ཡིན་ཏེ། སྡུག་བསྔལ་གྱི་རྒྱུ་ལ་གེགས་སྲིད་ ཅིང་དེ་བྱུང་བ་ན་
འགོག་པར་འགྱུར་བའི་ཕྱིར་རོ། ། ་་་་
་
གཉིས་པ་ལ་གསུམ་ལས། རྩོད་ལན་མདོར་བསྟན་པ་ནི། སྐྱེ་བ་པོ་འདི་དག་ནི། དུས་རྟག་
ཏུ་འཁོར་བའི་ཆོས་ཅན་ཡིན་པའི་ཕྱིར་ཐར་པ་མེད་པར་འགྱུར་རོ་ཞེ་ན། །མ་ཡིན་འདོད་དང་མ་
གྲུབ་ཕྱིར། །དོན་དམ་པར་འཁོར་བ་ཞེས་བྱ་བ་མ་གྲུབ་སྟེ། སྐད་ཅིག་མ་ཉིད་ཡིན་པས་སོ། །
དེ་ལ་ཐར་པ་མེད་པར་ཐལ་བ་ཡང་འདོད་དེ། བཅིངས་པ་གང་ཡིན་པ་དེ་ནི་ ཐར་པ་མེད་ལ། ཐར་
པ་ལ་ཡང་བཅིངས་པ་མེད་དེ་དེ་ནི་རྟག་ཏུ་ཐར་པ་ཡིན་པའི་ཕྱིར་རོ། །ཞེས་རྒྱན་ལས་འབྱུང་ངོ༌། །
ཡང་ན། དེ་ཉིད་མདོར་བསྟན་ནས། གཉིས་པ་འདོད་པ་རྒྱས་པར་བཤད་པ་ནི། ཇི་སྲིད་
བདག་ཆགས་མ་བཅོམ་ཞིང༌། །དེ་ནི་ཡོངས་སུ་གདུང་འགྱུར་བས། །དེ་སྲིད་སྡུག་བསྔལ་
སྒྲོ་བཏགས་ནས། །རང་བཞིན་དུ་ནི་གནས་པ་མེད། །ཅེས། ཇི་སྲིད་བདག་ཏུ་ཆགས་
པ་མ་བཅོམ་ཞིང་། དེ་ཁོ་ན་ཉིད་མ་མཐོང་བ་དེ་སྲིད་དུ་བདག་སྡུག་བསྔལ་བར་སྒྲོ་བཏགས་ནས་དེ་ནི་
ཡོངས་སུ་གདུང་བར་འགྱུར་བས་ཐར་པ་མེད་པ་ནི་འདོད་པ་ཁོ་ནའོ། །སྡུག་བསྔལ་སྒྲོ་བཏགས་པ་ཡིན་
ན་བདེན་པའི་རང་བཞིན་དུ་མེད་དམ་ཞེ་ན། བདག་བདེན་པའི་རང་བཞིན་དུ་མེད་པའི་ཕྱིར་བདག་
སྡུག་བསྔལ་བ་ཡང་བདེན་པའི་རང་བཞིན་དུ་མེད་དོ། །དེ་ལྟ་ན་སྡུག་བསྔལ་ལས་གྲོལ་བར་བྱ་བའི་ཕྱིར་
ལམ་ལ་བརྩོན་པ་བྱེད་པ་མི་འཐད་པར་འགྱུར་རོ་ཞེ་ན། དོན་དམ་པར། གྲོལ་བ་པོ་བདག་ནི་མེད་
ན་ཡང་། ཀུན་རྫོབ་ཏུ་བདག་དང་བདག་གི་བ། ལོག་པར་སྒྲོ་འདོགས་པར་བྱེད་པ་ ཡིན་པས།
དེ་གཞོམ་པའི་ཕྱིར་ལམ་ལ་བརྩོན་པ་བྱེད་པ་ནི་འགལ་བ་མེད་དོ། །རང་བཞིན་དུ་ནི་གནས་པ་མེད།
ཅེས་པ་ལ། ། ཇི་སྲིད་བདག་ཏུ་ཆགས་པ་མ་བཅོམ་པ་དེ་སྲིད་དུ། བདག་དེ་ནི་སྡུག་བསྔལ་བར་སྒྲོ་
བཏོ གས་ནས་བ ཏང་སྙོམས་ཀྱི་རང་བཞིན་དུ་གནས་པ་མེད་ཅིང་འཁོར་འདས་ཀྱི་བླང་དོར་ལ་འབད་པ་་་༌་་
181



*
།
*
4
1+
པ་
བྱེད་པ་ཡིན་ཏེ་དེ་དག་མཉམ་ཉིད་དུ་མ་རྟོགས་པའི་ཕྱིར་རོ། །ཞེས་འཆད་པ་ནི་གཞུང་གི་དགོངས་པ་
མ་ཡིན་ཏེ། སྐྱེ་བོ་ཐམས་ཅད་འཁོར་འདས་ལ་བླང་དོར་དུ་འབད་པ་བྱེད་ན་ཐམས་ཅད་ལམ་འགའ་
ཞིག་ལ་འཇུག་པར་འགྱུར་བས་སོ། །
གསུམ་པ་མ་གྲུབ་པ་རྒྱས་པར་བཤད་པ་ནི། དེ་ཁོ་ན་ཉིད་མཐོང་བ་རྣམས་ལ་འཁོར་བའི་ཕྱིར་ཞེས་
པ་མ་གྲུབ་པ་ཉིད་དོ། །ཆགས་བྲལ་འཇམ་དཔལ་དང་མོའུ་འགལ་གྱི་བུ་ལ་སོགས་པ་འགའ་ཞིག་འཁོར་
བ་ན་གནས་པ་ཡོད་པའི་ཕྱིར། འཁོར་བའི་ཕྱིར་ཞེས་པ་ནི་མ་གྲུབ་པ་མ་ཡིན་ནོ་ཞེ་ན། འདོད་ཆགས་
བྲལ་བའི་གནས་པ་ནི། །བརྩེ་བའམ་ཡང་ན་ལས་ཀྱིས་ཡིན། །འཕངས་ལས་ལྡོག་མེད་
འདོད་ཕྱིར་རོ། །ཆགས་བྲལ་འཇམ་དཔལ་ལ་སོགས་པ་སྲིད་པ་ན་གནས་ཀྱང་བརྩེ་བས་སེམས་ཅན་
གྱི་དོན་དུ་གནས་ནས་མྱ་ངན་ལས་འདས་པ་མངོན་དུ་མི་བྱེད་པ་ཙམ་དུ་ཟད་ཀྱི། ་ འཁོར་བ་པ་མ་ཡིན་
ཏེ། ཆོས་བཅུ་པ་ལས། ཕུང་པོ་སྐྱེ་འཇིག་ཟད་འགྱུར་བར། །ཡང་དག་ཇི་བཞིན་ཡོངས་ཤེས་
ཀྱང་། །འགྲོ་བ་ཉམས་ཐག་འདི་མཐོང་ནས། །མྱ་ངན་འདས་པར་མི་འགྲོ་བའི། །ཤེས་རབ་
ཆེ་རྣམས་ཕྱག་བྱའི་འོས། །ཞེས་སོ། །མོའུ་འགལ་གྱི་བུ་ལ་སོགས་ཆགས་བྲལ་འགའ་ཞིག་རེ་ཤིག་
འཁོར་བ་ན་གནས་པ་ཡོད་ཀྱང་ཕུང་པོ་དེ་ལ་སྨིན་འགྱུར་གྱི་ལས་འགའ་ཞིག་མ་ཟད་པའི་སྟོབས་ཀྱིས་་་ ་་་་་
གནས་པ་ཡིན་ཏེ། མྱོང་པར་ངེས་པའི་ལས་ཀྱིས་འཕངས་པའི་ཕུང་པོ་ནི། ལས་དེ་རྣམ་པར་སྨིན་
པར་མ་གྱུར་པར་ལྡོག་པ་མེད་པར་འདོད་པའི་ཕྱིར་རོ། །དེ་ལྟ་ནའང་འཁོར་བ་པ་མ་ཡིན་ཏེ། སྲིད་
པའི་སྲེད་ལས་རྣམ་རྒལ་བའི། ་ །ལས་གཞན་འཕེན་ནུས་མ་ཡིན་ཏེ། །ལྷན་ཅིག་བྱེད་པ་
ཟད་ཕྱིར་རོ། །སྲིད་པའི་སྲེད་པ་ལས་རྒལ་བའི་ཆགས་བྲལ་དེ་ནི་ལས་ཀྱི་སྟོབས་ཀྱིས་འགྲོ་བ་གཞན་
དུ་འཕེན་པར་ནུས་པ་མ་ཡིན་ཏེ། ལྷན་ཅིག་བྱེད་པའི་རྐྱེན་ཁམས་གསུམ་ལ་ཐོབ་པར་འདུན་པའི་སྲེད་པ་
ཟད་པའི་ཕྱིར་རྟོག་ལྡན་དགུན་གྱི་དུས་སུ་གྲང་བས་ཉེན་པ་ཆབ་རོམ་གྱི་དབུས་སུ་མི་འཇུག་པ་བཞིན་ནོ། །
གཉིས་པ་ཞི་བའི་རྣམ་པ་ནི། རྒྱན་ལས། གྲོལ་བ་རྣམས་ཀྱང་འདོད་ཆགས་ལ་སོགས་པ་དང་
ལྡན་པར་ཕ་རོལ་པོས་ཁས་བླངས་པ་དེ་བཀག་པས་ཞི་བ་ཉིད་དོ། །ཞེས་འབྱུང་བས་འདི་ལ་གསུམ་སྟེ།
ཆགས་བྲལ་ཉོན་མོངས་པ་ལས་མ་གྲོལ་ བར་ཐལ་བ་སྤང་བ་དང༌། ཆགས་བྲལ་ལས་ ལས་མ་གྲོལ་ བར་
ཐལ་བ་སྤང་བ་དང༌། འཇིག་ལྟ་སྤངས་པས་གྲོལ་ན་ཧ་ཅང་ཐལ་བ་སྤང་བའོ། །
དང་པོ་ལ་གསུམ་ལས། ཆགས་བྲལ་བདག་ལྟ་ཅན་དུ་ཐལ་བ་སྤང་བ་ནི། ཁྱེད་ཀྱི་ཆགས་བྲལ་
དེ་ཡང་བདག་ཏུ་ལྟ་བ་ཅན་དུ་འགྱུར་ཏེ། སེམས་ཅན་ལ་སྙིང་བརྩེ་བ་དེ་ནི་སེམས་ཅན་དུ་འཛིན་དགོས་
182
-
，



I
.
-
-
ལ། དེ་ནི་བདག་ཏུ་ལྟ་བ་ཡིན་པས་སོ་ཞེ་ན། སྡུག་བསྔལ་ཤེས་ལ་འགལ་མེད་པ། །འདུ་
བྱེད་སྔ་མ་འཇུག་པ་ཅན། །དངོས་ཆོས་བརྩེ་བ་སྐྱེ་བ་དེ། །སེམས་ཅན་རྗེས་འབྲེལ་
ཅན་མ་ཡིན། །སྙིང་རྗེ་དང་ལྡན་ཡང་སེམས་ཅན་དུ་འཛིན་པའི་འགལ་བ་ཡོད་པ་མ་ཡིན་ཏེ། དུས་
ཡུན་རིང་མོ་ཞིག་ནས་སྙིང་རྗེ་གོམས་པའི་འདུ་བྱེད་སྔ་མ་སྔ་མ་ལས་ངང་གིས་འཇུག་པ་ཅན་སེམས་དངོས་་
པོའི་ཆོས་ཉིད་གོམས་པ་སྔ་མའི་རྗེས་སུ་འཇུག་པས་བརྩེ་སོགས་གོམས་པ་ལས་བརྩེ་བ་སྐྱེ་བ་དེ། སེམས་
ཅན་དུ་འཛིན་པ་དང་རྗེས་སུ་འབྲེལ་བ་ཅན་མ་ཡིན་ཏེ། འཕགས་པས་སྡུག་བསྔལ་བདེན་པའི་ཆོས་ཉིད་
མངོན་སུམ་དུ་ཤེས་པས་སེམས་ཅན་ལ་བདག་ཏུ་འཛིན་པ་མེད་པའི་ཕྱིར་རོ། །འགལ་མེད་པ་ཞེས་པ་
ལ། ་རྒྱུན་ལས་སེམས་ཅན་གྱི་ཚོགས་མཐའ་དག་ལ་འགལ་བ་མེད་པར་མཉམ་པ་ཉིད་དུ་འཇུག་པའོ་ཞེས་
འཆད་ལ། མཛོད་ལས་འགལ་རྐྱེན་ཞེ་སྡང་མེད་པ་ཞེས་འཆད་དོ། །་་་་་་
གཉིས་པ་ཆགས་བྲལ་འདོད་ཆགས་ཅན་དུ་ཐལ་བ་སྤང་བ་ནི། སྙིང་རྗེ་ཡོད་ན་ནི་སེམས་ཅན་ལ་
ཆགས་པ་ཡིན་པས་ཆགས་བྲལ་འདོད་ཆགས་ཅན་དུ་འགྱུར་རོ་ཞེ་ན། དེ་བདག་མིན་པའི་ཆོས་ལ་
ནི། །བདག་གཞན་སྒྲོ་འདོགས་པ་ལས་ཆགས། །སྡུག་བསྔལ་རྒྱུན་རིག་ཙམ་ལས་ནི། །བརྩེ་
བ་སྐྱེ་བར་འགྱུར་བ་ཡིན། །འདོད་ཆགས་དང་སྙིང་རྗེ་ནི་གཅིག་མ་ཡིན་ཏེ། རྒྱུ་དང་ངོ་བོ་དང་
རྣམ་པ་མི་མཚུངས་པའི་ཕྱིར་རོ། །འདོད་ཆགས་ཀྱི་རྒྱུ་ནི་ལུས་དང་ཚོར་བ་ལ་སོགས་པ་གཙང་བ་དང་
བདེ་བ་ལ་སོགས་ པའི་བདག་ཉིད་མ་ཡིན་པ་ལ་གཙང་བ་དང་བདེ་བ་ལ་སོགས་པའི་བདག་ཉིད་ཀྱིས་་་་་་་་་
བདག་གཞན་དུ་སྒྲོ་བཏགས་པའི་ཚུལ་བཞིན་མ་ཡིན་པ་ཡིད་ལ་བྱེད་པ་ལ་བརྟེན་ནས་བྱུང་ཞིང་། ་རྣམ་
པ་ནི་མཁོ་བར་སེམས་པས་ཐོབ་པར་འདུན་པས་ཆགས་པ་ཡིན་ལ། སྙིང་རྗེ་ནི་སེམས་ཅན་སྡུག་བསྔལ་
བ་རྣམས་ལ་དམིགས་ཤིང་གོམས་པའི་རྒྱུན་རིག་པ་ཙམ་ལ་སྐྱེ་བར་འགྱུར་ཞིང་། རྣམ་པ་ནི་མི་མཁོ་བར་
སེམས་པས་བྲལ་བར་འདུན་པ་ཡིན་པས་བརྩེ་ལྡན་འདོད་ཆགས་དང་ལྡན་པར་མི་འགྱུར་རོ། །
གསུམ་པ་ཆགས་བྲལ་ཞེ་སྡང་ཅན་དུ་ཐལ་བ་སྤང་བ་ནི།། ་ ་ བརྩེ་ལྡན་ཡིན་ན་ཞེ་སྡང་ཅན་དུ་འགྱུར་
ཏེ། ། སེམས་ཅན་སྡུག་བསྔལ་བ་ལ་འགའ་ཞིག་གིས་ གནོད་པ་བྱེད་ན་དེ་ཞེ་སྡང་སྐྱེ་བར་འགྱུར་བའི་ཕྱིར་
རོ་ཞེ་ན། གཏི་མུག་ཉེས་པའི་རྩ་བ་སྟེ། །དེ་ཡང་སེམས་ཅན་འཛིན་པ་ཡིན། །དེ་མེད་
ཉེས་རྒྱུ་ལས་ཁྲོ་མིན། །དེས་ན་བརྩེ་བ་ཉེས་མེད་འདོད། །བརྩེ་བ་དང་ལྡན་ཡང་ཞེ་སྡང་
ཅན་དུ་མི་འགྱུར་ཏེ། །ཉེས་པའི་རྒྱུའམ་རྩ་བ་གཏི་མུག་ཡིན་ལ་དེ་ཡང་སེམས་ཅན་དུ་འཛིན་པ་ཡིན་པ་
ལས། འཕགས་པ་ལ་དེ་མེད་པའི་ཕྱིར་རོ། །གལ་ཏེ་བདག་གམ་གཞན་ལ་གནོད་པ་བྱེད་པ་མཐོང་
i་



ན་དེའི་རྒྱུ་ལས་ཁྲོ་བ་སྐྱེ་བར་འགྱུར་བ་ཡིན་པ་:ལས་བདག་ཉིད་མེད་པའི་ཕྱིར་ཏེ། ་ ་ སེམས་ཅན་འགའ་
ཞིག་ལ་གནོད་པ་བྱེད་ནའང་། རང་གིས་ཉེས་པར་སྤྱོད་པའི་རྒྱུ་ལས་བྱུང་བར་ཤེས་པས་ན་གཞན་ལ་
ཁྲོ་ བར་མི་འགྱུར་ཏེ། སྤྱོད་འཇུག་ལས། “འདག་གིས་སྔོན་ཆད་སེམས་ཅན་ལ། ། ]འདི་འདྲ་བ་ཡི་
གནོད་པ་བྱས། །དེ་བས་སེམས་ཅན་འཚེ་བྱེད་པ། །བདག་ལ་གནོད་པ་འདི་འབྱུང་རིགས། །
ཞེས་པའི་ཚུལ་གྱིས་སོ། །
གཉིས་པ་ཆགས་བྲལ་ལས་ལས་མ་གྲོལ་བར་ཐལ་བ་སྤང་བ་ནི། བརྩེ་ལྡན་དེ་ལ་ལས་ཀྱིས་འཕངས་
པའི་ལུས་ཡོད་པའི་ཕྱིར། ལས་ལས་མ་གྲོལ་བར་འགྱུར་རོ་ཞེ་ན། གྲོལ་མེད་མ་ཡིན་སྔོན་འདུ་
བྱེད། །ཟད་ནས་གཞན་མཚམས་མི་སྦྱོར་ཕྱིར། །བརྩེ་ལྡན་ལས་ལས་མ་གྲོལ་བའང་མ་ཡིན་
ཏེ། སྔོན་གྱིས་ལས་ཀྱིས་འཕངས་པའི་འདུ་བྱེད་ཟད་ནས་སླར་སྲིད་པ་གཞན་དུ་མཚམས་མི་སྦྱོར་བའི་
ཕྱིར་རོ། །སྔོན་གྱི་ལས་ཀྱིས་འཕངས་པའི་འདུ་བྱེད་ཀྱི་ནུས་པ་མ་ཟད་ན། ལྷག་བཅས་ཀྱི་མྱ་
ངན་ལས་འདས་པ་ཐོབ་པའི་ལུས་གནས་པ་གང་དེ་ཡང་འཁོར་བའི་ཉེས་པ་མེད་པ་ཉིད་དོ། །མྱ་
ངན་ལས་འདས་པ་དེ་ཡང་འཁོར་བར་ཡུན་དུ། ་གནས་པའི་འབད་རྩོལ་ཆེན་པོ་མེད་དེ། སྙིང་
རྗེ་དམན་པ་ཉིད་ཀྱི་ཕྱིར་འཁོར་བར་གནས་པ་སྤྲོ་བ་མེད་དོ། །བརྩེ་བ་ཆེན་པོ་དང་ལྡན་པའི་བྱང་
ཆུབ་སེམས་དཔའ་གང་དག་རང་ གིས་ཆོས་ཐམས་ཅད་བདག་མེད་པར་རྟོ གས་ཀྱང་གདུལ་བྱ་གཞན་གྱི་་་
ངོར་འཁོར་ བར་ཞུགས་པར་བཞེད་པ་ཡིན་ནོ། །
གསུམ་པ་འཇིག་ལྟ་སྤངས་པས་གྲོལ་ན། ཧ་ཅང་ཐལ་བ་ལ་རྩོད་པ་ནི།་ གལ་ཏེ་འཇིག་ཚོགས་
ལྟ་བྲལ་ཕྱིར། ་ །ལམ་དང་པོར་ནི་སྲིད་མེད་འགྱུར། ། །གལ་ཏེ་འཁོར་བའི་རྩ་བ་འཇིག་ཚོགས་
ལ་ལྟ་བ་ཡིན་ན། འཇིག་ཚོགས་ལ་ལྟ་བ་རིའི་རྩེ་མོ་ཉི་ཤུ་ཡེ་ཤེས་ཀྱི་རྡོ་རྗེས་བཅོམ་ཞེས་པ་དང་། འཇིག་
ཚོགས་ལྟ་དང་ཚུལ་ཁྲིམས་བརྟུལ་ཞུགས་དང་། ༩ །ཐེ་ཚོམ་དང་ནི་ཉོན་མོངས་གསུམ་པོ་དག །ཅིག་
ཅར་སྤངས་ཏེ་འཕགས་པའི་བདེན་མཐོང་བ།་་ །ཞེས་ལམ་དང་པོ་རྒྱུན་དུ་ཞུགས་པར་འཇིག་ཚོགས་ལ་
ལྟ་བ་དང་བྲལ་བའི་ཕྱིར། སྲིད་པ་རྒྱུན་ཆད་ནས་སྐྱེ་བ་ལེན་པ་མེད་པར་འགྱུར་རོ་ཞེ་ན། །ལན་ནི། །
ལྷན་ཅིག་སྐྱེས་པ་མ་སྤངས་ཕྱིར། །སྤངས་ནའང་སྲིད་པ་ག་ལ་ཡོད། །འཇིག་ཚོགས་ལ་ལྟ་བ་དེ་
ནི་ཀུན་བརྟགས་པ་དང་ལྷན་སྐྱེས་རྣམ་པ་གཉིས་ཡིན་ལ། ལམ་དང་པོར་ཀུན་བརྟགས་འཇིག་ཚོགས་ལ་ལྟ་
བ་སྤངས་པའི་ཕྱིར་དེ་སྐད་གསུངས་པ་ཡིན་ལ། རྒྱུན་དུ་ཞུགས་པ་དེ་ལ་འཇིག་ཚོགས་ལ་ལྟ་བ་ལྷན་ཅིག་
སྐྱེས་པ་མ་སྤངས་པའི་ཕྱིར་སླར་འཁོར་བར་སྐྱེ་བ་ཡིན་གྱི། གལ་ཏེ་ལྷན་སྐྱེས་ཀྱི་བདག་ཀྱང་སྤངས་ན་ནི་ཡང་
184
༈ སྐ་



སྲིད་པར་སྐྱེ་བ་ལེན་པ་ག་ལ་ཡོད། རྒྱུན་ཞུགས་ཀྱིས་ལྷན་སྐྱེས་ཀྱི་བདགེ་མ་སྤངས་པར་གང་གིས་གྲུབ་ཅེ་ན།
བདེ་བར་གྱུར་པའམ་སྡུག་བསྔལ་བར། །མ་གྱུར་ཅིག་ཅེས་འདོད་པ་ན། །ང་འོ་སྙམ་
པའི་བློ་གང་དེ། ། སེམས་ཅན་ལ་ལྟ་ལྷན་ཅིག་སྐྱེས། ་།ང་ཞེས་མཐོང་བ་མེད་པར་ནི། །
འགའ་ཡང་བདག་ལ་ཆགས་མ་ཡིན།་།བདག་ལ་སྲེད་པ་མེད་པར་གང་། །བདེ་བར་
འདོད་པས་མངོན་རྒྱུག་མིན། །རྒྱུན་དུ་ཞུགས་པ་དེས་ལྷན་སྐྱེས་ཀྱི་བདག་མ་སྤངས་པ་ཡིན་ཏེ།
བདག་བདེ་བར་གྱུར་པའམ་སྡུག་བསྔལ་བར་མ་གྱུར་ཅིག་ཅེས་འདོད་པས་བསོད་སྙོམས་ལ་སོགས་པ་ལ་་་་
མངོན་པར་རྒྱུག་པར་བྱེད་པའི་ཕྱིར་རོ། །དེའི་ངའོ་ཞེས་མཐོང་བ་དེ་ནི་སེམས་ཅན་ལ་ལྟ་བ་ལྷན་ཅིག་
སྐྱེས་པའི་བདག་ཡིན་ནོ། །འོ་ན་སངས་རྒྱས་བཅོམ་ལྡན་འདས་ལའང་ལྷན་སྐྱེས་ཀྱི་བདག་ཡོད་པར་
འ གྱུར་ཏེ། ང་ཡིས་ཐུན་གྱི་ཐ་མ་ལ་ཅེ་སྤྱང་གི་སྒྲ་ཉན་ཏོ་ཞེས་པ་དང༌། བསོད་སྙོ མས་ལ་རྒྱུ་བར་བྱེད་
པ་ཡོད་པས་སོ། །ཞེ་ན། དེ་ནི་གདུལ་བྱ་གཞན་གྱི་སྣང་བ་ཙམ་དུ་གཞན་གྱི་དོན་དུ་བསོད་སྙོམས་
ལ་རྒྱུ་བ་ཡིན་གྱི་རིང་བདེ་བར་འདོད་པས་རྒྱུ་བ་ནི་མ་ཡིན་ནོ། ། ，
གསུམ་པ་གྱ་ནོམ་པའི་རྣམ་པ་ནི། རྒྱུན་ལས་གལ་ཏེ་བདག་ཡོད་ན་བཅིངས་པ་དེ་ཉིད་གྲོལ་བ་ཡིན་
པ་དེའི་ཕྱིར། བདག་ཡོངས་སུ་ཚིམ་པའི་ཁྱད་པར་ ལས་ཐར་པོ་དེ་གྱ་ནོམ་པར་འགྱུར་བ་མ་ཡིན་ན།
བདག་མེད་ན་གོ་གང་ལས་ཚིམ་པར་འགྱུར་འདི་ཐར་པ་མ་ཡིན་ནོ་ཞེ་ན་ལན་བཏབ་པ། འདི་ལ་གཉིས་
ལས། དང་པོ་བདག་རྟག་པ་ལ་བཅིངས་གྲོལ་མི་འཐད་པ་ནི། ཁ་ཅིག་ན་རེ། སེམས་ཅན་ལ་
བདག་ཡོད་པ་ཡིན་ཏེ་བཅིངས་པ་དེ་ཉིད་ཐར་པའི་ཕྱིར་རོ། །ཞེ་ན་མི་འཐད་དེ། བདག་རྟག་པ་དེ་
བདེ་སྡུག་གི་རང་བཞིན་ཡིན་ན་གྲོལ་བ་མི་སྲིད་པར་འགྱུར་ལ། བདག་གིས་བདག་ལ་བདེ་སྡུག་སྔར་
མེད་གསར་དུ་སྐྱེད་པ་ཡང་མི་འཐད་དེ། བདག་རྟག་པ་དོན་བྱེད་པས་སྟོང་པས་སོ། །གཞན་གྱིས་
བདག་ལ་བདེ་སྡུག་བསྐྱེད་པ་ཡང་མི་འཐད་དེ། ་ རྟོག་པ་ལ་ཁྱད་པར་བསྐྱེད་པར་མི་ནུས་པའི་ཕྱིར་རོ།།
སྡུག་བསྔལ་སྐྱེ་བའི་རྒྱུ་ཉིད་ནི། །འཆིང་ཡིན་རྟག་ལ་དེ་གང་ལས། །སྡུག་བསྔལ་མི་སྐྱེའི་
རྒྱུ་ཉིད་ནི། །ཐར་ཡིན་རྟག་ལ་དེ་གང་ལས། །སྡུག་བསྔལ་སྐྱེ་བའི་རྒྱུ་ནི་འཆིང་བ་ཡིན་ལ་རྟག་
པ་ལ་ནི་གང་གིས་ ཀྱང་འཆིང་བར་བྱེད་པ་གང་ཞིག་ཡོད། སྡུག་བསྔལ་མི་སྐྱེ་བའི་རྒྱུ་ནི་ཐར་པ་ཡིན་པས།
དེ་ཡང་རྟག་པ་ལ་གང་ཞིག་ཡོད། དེས་ན་བཅིངས་པ་དང་ཐར་པ་འདི་ནི་མི་རྟག་པ་ཁོ་ན་ལ་འཐད་ཀྱི་
རྟག་པ་ལ་ནམ་ཡང་འཐད་པ་མ་ཡིན་ནོ། །་
གཉིས་པ་བརྗོད་དུ་མེད་པོའི་བདག་ལ་བཅིངས་གྲོལ་མི་འཐད་པ་ལོ་འདོད་པ་བརྗོད་པ་ནི། གནས་
*་
ས
.
.
185



=
g
།
L
-
་
༧:
-
，
མ་བུ་པ་ན་རེ། བརྟག་རྟག་པ་ཡིན་ན་ནི་སྔར་གྱི་སྐྱོན་ལས་མི་འདའ་ལ།་་ ་ མི་རྟག་པ་ཡིན་ན་བདག་
རྟོག་པ་སྔོན་དུ་བཏང་ནས་འཇུག་པ་མ་ཡིན་པས་རྟག་པ་དང་མི་རྟག་པ་གཉི་གར་ཡང་བརྗོད་དུ་མེད་པའོ་་
ཞེ་ན། འདི་མི་འཐད་དེ། མི་རྟག་ཉིད་དུ་བརྗོད་མེད་གང་། ， །དེ་ནི་འགའ་ཡིའང་རྒྱུ་མ་
ཡིན། །བརྗོད་བྱ་མིན་ལ་བཅིངས་དང་ཐར། – །ཇི་ལྟ་བུར་ཡང་ཡོད་མ་ཡིན། །བདག་
དེ་ནི་བདེ་སྡུག་གམ་བཅིངས་གྲོལ་འགའི་ཡང་རྒྱུ་མ་ཡིན་པར་འགྱུར་ཏེ། མི་རྟག་པ་ཉིད་དུ་བརྗོད་དུ་
མེད་པའི་ཕྱིར་ནམ་མཁའ་བཞིན་ནོ། །མི་རྟག་པ་ཉིད་དུ་བརྗོད་དུ་མེད་པ་ནི་མི་རྟག་པ་མ་ཡིན་པའོ།།
རྟག་པ་ཉིད་ཀྱང་མ་ཡིན་ན་གཏན་ནས་མེད་པར་འ གྱུར་ཏེ་དེ་དག་ནི་ཕན་ཚུན་སྤངས་ཏེ་གནས་པའི་་་་་་
འགལ་བ་ཡིན་པས་སོ། །དེས་ན་རྟག་པ་ དང་མི་རྟག་པ་གཉིས་ཀར་བརྗོད་དུ་མེད་ན་ཇི་ལྟ་བུར་ཡང་
བཅིངས་པ་དང་གྲོལ་བ་ཡོད་པ་མ་ཡིན་ནོ། །གང་གི་རང་བཞིན་འཇིག་མེད་པ། །དེ་ལ་
མཁས་རྣམས་རྟག་ཅེས་བརྗོད། །དེས་ན་ངོ་ཚའི་ལྟ་བ་འདི། །སྤོངས་ལ་དེ་ནི་རྟག་པར་
སྨྲོས། །མི་རྟག་པ་ཉིད་དུ་བརྗོད་དུ་མེད་ན་ནི། འཇིག་པ་མེད་པ་ཡིན་པས་དེ་ལ་ནི་མཁས་པ་རྣམས་
ཀྱིས་རྟག་པར་ བརྗོད་པ་ ཡིན་ནོ། །དེ་བས་ན། འདི་ལྟ་བུའི་ལྟ་བ་སངས་རྒྱས་པ་དག་ལ་ཡོད་དོ་
ཞེས་གཞན་དག་འཕྱ་བར་འགྱུར་བས་ངེད་ངོ་ཚ་བ་ཡིན་པས། ་ད་ནི་རྟག་པར་སྨྲོས་ལ་མུ་སྟེགས་བྱེད་
ཉིད་དུ་ཁས་ལོངས་ཤིག་ཅེས་པའོ། ་ །མཛོད་ལས། དངོས་འགལ་ལ་ཕུང་གསུམ་འདོད་པ་ངོ་ཚ་
བའི་ལྟ་བ་ཡིན་ནོ་ཞེས་འཆད་དོ། །
བཞི་པ་ངེས་འབྱུང་གི་རྣམ་པ་ལ་གཉིས་ཏེ། ངེས་པར་འབྱུང་བར་བསྒྲུབ་པ་དང༌། ངེས་འབྱུང་
མ་ཡིན་པར་ཐལ་བ་སྤང་བའོ། །
དང་པོ་ནི། བཤད་ཟིན་ལམ་དེ་གོམས་པ་ལས། །གནས་གྱུར། བཤད་ཟིན་པའི་
ལམ་བདག་མེད་རྟོགས་པའི་ཤེས་རབ་དེ་གོམས་པ་ལས་ལས་དང་ཉོན་མོངས་པ་ཀུན་འབྱུང་གི་བདེན་པ་་་་་
སྤངས་ཏེ་མ་དག་པ་འཁོར་བའི་སེམས་དང་སེམས་ལས་བྱུང་བ་རྣམས་གནས་གྱུར་ཏེ། ཟག་པ་མེད་པའི་
ཡོན་ཏན་གྱི་ཆོས་རྣམས་ཀྱི་ངོ་བོར་གྱུར་པའི་མྱ་ངན་ལས་འདས་པ་རྟག་པ་བདེ་བ་ཕན་པའི་གནས་སུ་ངེས་་
པར་འབྱུང་བར་འགྱུར་བ་ཡིན་ནོ། ། སྔ ་མ་
གཉིས་པ་ལ་གཉིས་ལས། དང་པོ་རྩོད་པ་དགོད་པ་ནི། གལ་ཏེ་བདག་ལྟ་ཅན་བདག་མེད་
རྟོ གས་པར་གནས་གྱུར་ཀྱང༌། འཁོར་བ་སྐྱོན་ཅན་ལམ་སྐྱོན་མེད་དུ་གནས་གྱུར་པ་བཞིན་དུ།
ལམ་སྐྱོན་མེད་ཀྱང་འཁོར་བ་སྐྱོན་ཅན་དུ་སླར་ལྡོག་པ་འགྱུར་བས་ངེས་པར་འབྱུང་བ་མ་ཡིན་ནོ་ཞེ་ན།
a
t
， »
།
186



གཉིས་པ་ལན་ལ་ལྔ་ལས། དང་པོ་ས་བོན་བཅོམ་པས་སླར་མི་ལྡོག་པ་ནི། མ་ཡིན་ནུས་པ་
མེད་ཕྱིར་རོ། །བློ་བདག་མེད་མངོན་སུམ་དུ་རྟོ གས་པ་དེ་བདག་འཛིན་ ཅན་དུ་ལྡོག་པ་མ་ཡིན་ཏེ་
བདག་འཛིན་གྱི་ས་བོན་བཅོམ་པས་སླར་ལྡོག་པའི་ནུས་པ་མེད་དེ། ཤིང་བསྲེགས་པའི་ནུས་པ་བཞིན་
ནོ། །
•
。
。
。
གཉིས་པ་བློ་དོན་མཐུན་པས་སླར་མི་ལྡོག་པ་ནི། རྣམ་ཤེས་ཡུལ་འཛིན་པ་ཡི་ཆོས། །ཇི་
ལྟར་ཡོད་དེ་འཛིན་པ་དང༌། །ཡོད་པ་ཡི་ནི་བདག་ཉིད་དེ། །འདི་ཡི་སྐྱེད་པར་བྱེད
པའང་ཡིན། །རྣམ་པར་ཤེས་པ་མ་འཁྲུལ་བ་གང་ཞིག་ཡུལ་འཛིན་པར་བྱེད་པ་ནི། ཡུལ་དེའི་
ཆོས་ཇི་ལྟར་ཡོད་པ་དེ་བཞིན་དུ་འཛིན་པར་བྱེད་པ་ཡིན་པ་དང༌། ཡུལ་དེ་ཡང་རང་ཇི་ལྟར་ཡོད་པའི་
བདག་ཉིད་དེ་རྣམ་ཤེས་འདིའི་སྐྱེད་པར་བྱེད་པ་ཡིན་ཏེ་དཀར་འཛིན་གྱི་ཤེས་པ་ནི་ཡུལ་དེའི་ཆོས་དཀར་་་་་
པོ་དང་མི་རྟག་པ་ཇི་ལྟར་ཡོད་པ་བཞིན་འཛིན་པར་ བྱེད་ལ། ཡུལ་དུང་དེ་དཀར་པོར་ཡོད་པའི་བདག་
ཉིད་དེ། དཀར་འཛིན་འདིའི་སྐྱེད་པར་བྱེད་པ་ཡིན་པ་བཞིན་དུ། ། ཕུང་པོ་ལ་སོགས་པའི་ཆོས་མི་
རྟག་པ་དང༌། བདག་མེད་པ་ལ་སོགས་པར་ཡོད་ལ་དེ་ཇི་ལྟ་ བར་བློ་དེ་ཡིས་ཀྱང་མི་རྟག་པ་ལ་སོགས་
པར་འཛིན་པར་བྱེད་ཅིང༌། ཡུལ་ཕུང་པོ་ལ་སོགས་པ་ཡང་མི་རྟག་པ་དང་བདག་མེད་པར་གནས་པས་
དེ་འཛིན་པའི་བློ་ཡང་མི་རྟག་པ་ལ་སོགས་པར་སྐྱེད་པར་བྱེད་པའི་ཕྱིར། དེ་ཁོ་ན་ཉིད་མཐོང་བའི་བློ་
ནི་ཕྱིན་ཅི་ལོག་ཏུ་འཛིན་པར་ལྡོག་པར་མི་འགྱུར་ཏེ། བློ་དོན་དང་མཐུན་པར་ཞུགས་ པའི་ཕྱིར་རོ། །
གསུམ་པ་རང་བཞིན་ ཡིན་པས་སླར་མི་ལྡོག་པ་ནི། རང་བཞིན་འདི་ཡིན་འདི་ལས་དེ། །
རྐྱེན་གཞན་གྱིས་ནི་གྲོལ་འགྱུར་ཞིང་། །ལྡོག་པ་ལ་ནི་རྐྱེན་ལ་ལྟོས། །མི་བརྟན་སྦྲུལ་གྱི་
བློ་བཞིན་ནོ། །དེ་ཁོ་ན་ཉིད་རྟོགས་པའི་བློ་ནི། ཕྱིན་ཅི་ལོག་ཏུ་ལྡོག་པར་མི་འགྱུར་ཏེ། དངོས་
པོའི་རང་བཞིན་མི་རྟག་པ་ལ་སོགས་པ་འདི་ཡིན་ཞིང་བློའང་དེའི་ངང་དུ་གྱུར་པའི་ཕྱིར་རོ། །དེ་ལྟ་ན་
ཐོག་མ་ཉིད་ནས་མི་རྟག་པ་ལ་སོགས་པར་ཅིའི་ཕྱིར་མི་འཛིན་དེ་ལྟ་ན་སྐྱེ་བོ་ཐམས་ཅད་ གདོད་མ་ནས་གྲོལ་
བར་འགྱུར་རོ་ཞེ་ན། དངོས་པོའི་གནས་ལུགས་མི་རྟག་པ་ལ་སོགས་པ་ཡིན་ན་ཡང་། རྐྱེན་གཞན་
ལོག་པའི་བག་ཆ གས་གོམས པའི་སྟོབས་ཀྱིས། རྟག་པ་དང་བདེ་བ་ལ་སོགས་པར་གོལ་བར་འགྱུར་ཞིང་།
དེ་ལྡོག་ཅིང་དེ་ཁོ་ན་ཉིད་རྟོ གས་པ་ནི་ལམ་གོམས་པའི་རྐྱེན་ལ་ལྟོས་པ་ཡིན་ནོ། །གལ་ཏེ་ཡང་དག་པའི་
དོན་རྟོ གས་པ་དེ་ཕྱིན་ཅི་ལོག་གི་བློར་ལྡོག་པར་མི་འགྱུར་བ་ལྟར། ཕྱིན་ཅི་ལོག་གི་བློ་དེ་ཡང་དེ་ཁོ་ན་
ཉིད་རྟོ གས་པར་བཟློག་པར་མི་ནུས་སོ་ཞེ་ན། ཕྱིན་ཅི་ལོག་གི་བློ་དེ་ནི་རྟོག་པས་བློ་བུར་དུ་སྒྲོ་བཏགས་
;
187



པ་ཡིན་པས་མི་བརྟན་པའི་ཕྱིར་བཟློག་པར་ནུས་ཏེ་ཐག་པ་ལ་སྦྲུལ་དུ་འཛིན་པའི་བློ་བཞིན་ནོ། །ཕྱིན་
ཅི་ལོག་གི་བློ་ཆགས་སོགས་ནི་བློ་བུར་དུ་སྒྲོ་བཏགས་པར་མི་འཐད་དེ། དྲི་མ་སེམས་ཀྱི་རང་བཞིན་ཡིན་
པའི་ཕྱིར་རོ། །ཞེ་ན་དྲི་མ་སེམས་ཀྱི་རང་བཞིན་མ་ཡིན་གྱི། སེམས་དེའི་རང་བཞིན་འོད་གསལ་
ཏེ། །དྲི་མ་རྣམས་ནི་བློ་བུར་བ། །སེམས་ཀྱི་རང་བཞིན་གསལ་བ་ཡིན་ཏེ་ཆགས་སོགས་དང་
དད་སོགས་ཇི་ལྟར་སྐྱེ་ན་ཡང་གསལ་བ་ལས་མ་འདས་པའི་ཕྱིར་མེའི་རང་བཞིན་ཚ་བ་ཡིན་པ་བཞིན་ནོ། །
གལ་ཏེ་སེམས་ཐོག་མར་གྲུབ་ཅིང་། དེའི་ཕྱི་ནས་ཆགས་སོགས་བྱུང་ན་བློ་བུར་བར་འཐད་པ་ཡིན་པ་
ལས། སེམས་དང་དྲི་མ་ལ་སྔ་ཕྱིའི་རིམ་པ་མེད་པའི་ཕྱིར། སེམས་རང་བཞིན་དང་དྲི་མ་བློ་བུར་བར་
མི་འཐད་དོ་ཞེ་ན། མཛོད་མཛད་པས་འབྲལ་དུ་རུང་བས་དྲི་མ་བློ་བུར་བར་འདོད་པ་ནི་མི་འཐད་དེ།
དེ་ལྟ་ན་སེམས་ཀྱང་བློ་བུར་བར་འགྱུར་བའི་ཕྱིར་རོ། །དེས་ན་དྲི་མ་ནི་རེས་ཡོད་རེས་མེད་བྱེད་ཅིང་།
ཆགས་པའམ་སྡང་པ་ཐེར་ཟུག་ཏུ་གནས་པ་མ་ཡིན་པའི་ཕྱིར་བློ་བུར་བ་ཡིན་ནོ། །དེ་ཉིད་བཅོམ་ལྡན་
འདས་ཀྱིས་སེམས་གང་ཡིན་པ་དེ་ནི་སེམས་མེད་པ་སྟེ་སེམས་ཀྱི་རང་བཞིན་ནི་འོད་གསལ་བའོ་ཞེས་སོ། །
དེ་ལ་སེམས་ནི་རྣམ་པར་ཤེས་པའོ། །སེམས་མེད་པ་ནི་བློ་བུར་གྱི་དྲི་མའི་རང་བཞིན་དུ་མེད་པ་སྟེ།
དེའི་རང་བཞིན་གང་ཡིན་ཞེ་ན་འོད་གསལ་བའོ། །གསལ་བ་དེ་ཉིད་ནི་སངས་རྒྱས་ཀྱི་རིགས་སམ་ས་
བོན་ཡིན་ལ། དེ་ཇི་སྲིད་བློ་བུར་གྱི་དྲི་མས་ཀུན་ནས་དཀྲིས་པ་དེ་སྲིད་འཁོར་བ་ཞེས་བྱ་ལ། ནམ་བློ་
བུར་གྱི་དྲི་མ་དེ་ཉིད་དང་བྲལ་ཞིང་དེའི་དབང་དུ་མ་གྱུར་པ་ན་མྱ་ངན་ལས་འདས་པ་མངོན་དུ་བྱས་པ་་་་་༌
ཞེས་བྱའོ། །དེ་ཉིད་གོམས་པར་བྱེད་པའི་ཚུལ་ཡང་ཆགས་སོགས་བློ་བུར་གྱི་དྲི་མ་ནམ་སྐྱེས་པའི་ཚེ་
ཡུལ་གང་ལ་བརྟེན་ནས་ཉོན་མོངས་པར་འགྱུར་བའི་ཡུལ་དེའི་རང་བཞིན་ལ་རྣམ་པར་བརྟ གས་པ་ལ་་་་་་
སོགས་པས་ཆགས་སོགས་ལ་འཕྲོ་བའི་རྣམ་པར་རྟོག་པ་གཞིལ་ཞིང་། གསལ་བ་དེ་ཉིད་ལ་བློ་གནས་པ་
ལ་ཡང་དང་ཡང་དུ་གོམས་པར་བྱས་པས་ཆགས་སོགས་ཇེ་ཕྲར་འགྱུར་ཞིང་། གསལ་བ་ལ་ཇེ་གནས་སུ་
གྱུར་པ་ལས་ས་དང་ལམ་ཐམས་ཅད་རིམ་པ་བཞིན་བསྒྲོད་དེ། མེ་ལོང་གཡའ་ཡོངས་སུ་དག་པ་ལ་
གཟུགས་བརྙན་ངང་གིས་འཆར་བ་ལྟར་ཡོན་ཏན་གྱི་ཆོས་ཐམས་ཅད་མངོན་དུ་འགྱུར་བ་ཡིན་ནོ། །
བཞི་པ་ནུས་ལྡན་ཡིན་པས་སླར་མི་ལྡོག་པ་ནི། དེ་ཕྱིར་སྔར་ཡང་ནུས་མེད་རྣམས། །དེ་
བདག་གྱུར་ལ་ཕྱིས་ནུས་མེད། །ནུས་ཡོད་ན་ཡང་གནོད་པ་ཅན། །སྐྱེད་ནུས་སྙིང་པོ་
ཅན་དངོས་ལ། །ཡུན་དུ་གནས་ནུས་ཡོད་མིན་ཏེ། ས་རློན་ལ་ནི་མེ་བཞིན་ནོ། །
དྲི་མ་རྣམས་བློ་བུར་བ་ཡིན་པ་དེའི་ཕྱིར། བདག་མེད་མངོན་སུམ་དུ་མ་མཐོང་བའི་སྔོན་རོལ་ཐོས་བསམ་
188
-
-----



གྱི་དུས་ན་ཡང་བདག་མེད་པར་ངེས་པའི་བློ་སྐྱེས་པའི་ཚེ་བདག་ཏུ་འཛིན་པའི་སྒྲོ་འདོགས་ནུས་མེད་དུ་་་་
བྱེད་པར་ནུས་པ་ཡིན་པ་ལ། བློ་དེ་བདག་མེད་ལ་དེའི་ངང་ངམ་བདག་ཉིད་དུ་གྱུར་པའི་ཕྱིས་བདག་
འཛིན་གྱིས་བདག་མེད་ཀྱི་རྟོགས་པ་བཟློག་པར་ནུས་པ་མེད་པ་ཁོ་ན་ཡིན་ནོ། །དད་སོགས་དབང་པོ་
ཞན་པའི་དགྲ་བཅོམ་པ་འགའ་ཞིག་སླར་ལྡོག་པ་མ་ཡིན་ནམ་ཞེ་ན། ཕྱིན་ཅི་ལོག་གི་བློས་རེ་ཤིག་ལོག་
ཏུ་ཚུད་ན་ཡང་། ཕྱིན་ཅི་ལོག་གི་བློ་དེ་ལ་ཡུན་དུ་གནས་པའི་ནུས་པ་མེད་དེ། ཕྱིན་ཅི་ལོག་གི་བློ་དེ་
ལ་གནོད་པ་ཅན་བདག་མེད་རྟོགས་པའི་ཤེས་རབ་བསྐྱེད་ནུས་ཀྱི་སྙིང་པོ་འོད་གསལ་བ་ཅན་གྱི་དངོས་པོ་་་
ཡིན་པའི་ཕྱིར། ས་རློན་ལ་མེ་ཡུན་དུ་གནས་པའི་ནུས་པ་མེད་པ་བཞིན་ནོ། །
ལྔ་པ་ཡང་དག་པའི་དོན་ཡིན་པས་སླར་མི་ལྡོག་པ་ནི། འཚེ་བ་མེད་དང་ཞེས་པ་ལ་སོགས་པ་
ཚིགས་སུ་བཅད་པ་གཅིག་སྟེ་བཤད་ཟིན་ཏོ། །
བཞི་པ་ལམ་གྱི་བདེན་པ་ལ་གསུམ་སྟེ། ལམ་རིགས་ཐུན་མོང་དུ་བཤད་པ་དང་། སྒྲུབ་པ་བཤད་
པ་དང་། ངེས་འབྱིན་བཤད་པའོ། །དང་པོ་ལ་གསུམ་སྟེ། རྣམ་པ་འགལ་ཙམ་གཉེན་པོར་མི་
རུང་བ་དང༌། ལམ་ཉེས་པའི་གཉེན་པོར་བསྒྲུབ་པ་དང༌། དེ་ལ་བརྩད་པ་སྤང་བའོ། །
དང་པོ་ལ་གཉིས་ལས། དང་པོ་འདོད་ཁྲོ་ཡང་གཉེན་དུ་མི་རུང་བ་ནི། ཁ་ཅིག་ན་རེ། བདག་
ཏུ་འཛིན་པའི་གཉེན་པོ་བདག་མེད་རྟོགས་པ་ཁོ་ན་མི་དགོས་ཏེ། འདོད་ཆགས་དང་ཁོང་ཁྲོ་ཕན་ཚུན་
སྤོང་བར་བྱེད་པ་ཡིན་ནོ། །ཞེ་ན། བདག་འཛིན་རྒྱུ་གཅིག་ཅན་ཉིད་དང༌། །རྒྱུ་དང་
འབྲས་བུའི་དངོས་པོའི་ཕྱིར། །འདོད་ཆགས་ཁོང་ཁྲོ་ཕན་ཚུན་དུ། །ཐ་དད་ན་མང་
གནོད་མ་ཡིན། །འདོད་ཆགས་དང་ཁོང་ཁྲོ་ཐ་དད་ནའང་། ཕན་ཚུན་གནོད་པར་བྱེད་པ་མ་
ཡིན་ཏེ། རྒྱུ་བདག་ཏུ་འཛིན་པ་གཅིག་ཉིད་ལས་སྐྱེས་པའི་ཕྱིར་དང་། ཕན་ཚུན་རྒྱུ་དང་འབྲས་བུ་
ཡིན་པའི་ཕྱིར་རོ། །གང་རྒྱུ་གཅིག་ལས་སྐྱེས་པའམ་རྒྱུ་འབྲས་ཡིན་པ་དེ་ནི་ཕན་ཚུན་གནོད་པར་བྱེད་
པ་མ་ཡིན་ཏེ། རོ་གཟུགས་དང་ལྟར་བུའམ། མེ་དུད་བཞིན། འདོད་ཁྲོ་ཡང་རྒྱུ་གཅིག་ལས་སྐྱེས་
པ་དང་། རྒྱུ་དང་འབྲས་བུར་གྲུབ་པའོ། །ཞེས་པ་འགལ་བའི་ཁྱབ་བྱ་དམིགས་པའོ། རྒྱུ་དང་
འབྲས་བུ་ཇི་ལྟར་ཡིན་ཞེ་ན། ཆགས་ཡུལ་ལ་གནོད་པ་བྱེད་པ་ལ་ཁོང་ཁྲོ་བར་འགྱུར་ཞིང་། རང་གི་
དགྲ་ལ་ཞེ་སྡང་པའི་དབང་གིས་དེ་ལ་སྣང་པ་ལ་ཆགས་པ་སྐྱེ་བར་འགྱུར་བས་སོ། །
གཉིས་པ་བྱམས་སོགས་རྒྱུ་དང་མི་འགལ་བ་ནི། བདག་མེད་ལས་གཞན་པ་བྱམས་པས་ཞེ་སྡང་
དང་། སྙིང་རྗེས་རྣམ་པར་འཚེ་བ་དང་། དགའ་བས་ཕྲ་དོག་དང་། བཏང་སྙོམས་ནི་ཆགས་
-
189



པ
སྡང་ཀུན་གྱི་མཉེན་པོར་འགྱུར་བས་སོ། །ཞེ་ན། བྱམས་སོགས་རྨོངས་དང་འགལ་མེད་ཕྱིར། །
ཤིན་ཏུ་ཉེས་པ་ཚར་གཅོད་མིན། །བྱམས་སོགས་ནི་ཆགས་སོགས་ཉེས་པ་རྩ་བ་ནས་ཚར་གཅོད་
པར་ནུས་པ་མ་ཡིན་ཏེ། ཉེས་པའི་རྒྱུ་བདག་ཏུ་རྨོངས་པ་དང་འགལ་བ་མེད་པའི་ཕྱིར་རོ། །
གཉིས་པ་ལམ་ཉེས་པའི་གཉེན་པོར་བསྒྲུབ་པ་ལ་གཉིས་ལས། དང་པོ་ཉེས་པའི་རྩ་བ་ངོས་གཟུང་
བ་ནི། ཉེས་ཀུན་དེ་ཡི་རྩ་བ་ཅན། །དེ་ཡང་འཇིག་ཚོགས་ལྟ་བ་ཡིན། །རིག་པའི་མི་
མཐུན་ཕྱོགས་ཉིད་ཕྱིར། །སེམས་བྱུང་ཉིད་ཀྱིས་དམིགས་པའི་ཕྱིར། །ལོག་པར་དམིགས་།
ཉིད་མ་རིག་པར། །གསུངས་ཕྱིར་གཞན་ནི་རིགས་མ་ཡིན། །ཆགས་སོགས་ཀྱི་ཉེས་པ་ཀུན་
ནི་བདག་ཏུ་འཛིན་པ་དེའི་རྩ་བ་ཅན་ཏེ་འབྲུ་མང་པོ་པའི་བསྡུ་བས་འབྲས་བུ་ཡིན་ཏེ། བདག་ཏུ་རྨོངས་
པ་མེད་ན་ཡུལ་ལ་བརྟེན་ནས་འདོད་ཆགས་པ་ལ་སོགས་པ་ཐམས་ཅད་ལྡོག་པར་འགྱུར་བའི་ཕྱིར་རོ། །
མ་རིག་པ་དེ་ཡང་ཕུང་པོ་ལ་རྟག་པ་ལ་སོགས་པར་འཛིན་པའི་འཇིག་ཚོགས་ལ་ལྟ་བ་ཉིད་ཡིན་ནོ། ། མ་
རིག་པ་ནི་མ་རྟོ གས་པ་ཡིན་ལ། འཇིག་ཚོགས་ལ་ལྟ་བ་ནི་ལོག་པར་རྟོགས་པ་མ་ཡིན་ནམ། ཅི་འདི་
གཉིས་གཅིག་ཏུ་ཇི་ལྟར་འགྱུར་ཞེ་ན། ་མ་རིག་པ་དེ་ནི་ཅི་ཡང་མ་རྟོ གས་པ་མ་ཡིན་གྱི་ཅི་ཡང་མ་རྟོགས་
པ་མ་རིག་པ་ཡིན་ན་ནི་ཕུང་པོ་ལྷག་མ་མེད་པའི་མྱ་ངན་ལས་འདས་པ་དང༌། འགོག་པའི་སྙོམས་པར་
འཇུག་པ་ཡང་མ་རིག་པར་འགྱུར་རོ། །དེས་ན་མ་རིག་པ་ནི་རིག་པ་བཀག་པའི་མེད་པ་དགག་པ་དང་།
རིག་པ་ལས་ གཞན་པ་དག་མ་རིག་པ་མ་ཡིན་ཏེ། དེ་ལྟ་ན་དངོས་མེད་དང་། བེམ་པོ་དག་ཀྱང་མ་
རིག་པར་འགྱུར་བས་སོ། །རིག་པ་ནི་ཤེས་པ་སྟེ་དེའི་མི་མཐུན་ཕྱོགས་ལ་མ་རིག་པར་བརྗོད་དེ། རྒྱན་
ལས། རིག་དང་འགལ་བའི་ཆོས་གཞན་ནི། །མ་རིག་ཆོས་མིན་བརྫུན་སོགས་བཞིན། །རིག་
པ་བདག་མེད་མཐོང་བ་སྟེ། །དེ་དང་འགལ་བ་བདག་ལྟ་ཡིན། ། །ཞེས་སོ། །ཅི་ཡང་མ་རྟོ གས་
པ་ནི་སེམས་ལས་བྱུང་བ་ཉིད་མ་ཡིན་གྱི། འདི་ནི་རྟེན་དང་དམིགས་པ་དང་རྣམ་པ་དང་དུས་དང་རྫས་
མཚུངས་པར་ལྡན་པ་ཡིན་པའི་ཕྱིར་མཚུངས་པར་ལྡན་པ་དག་ཡིན་ལ། དམིགས་པ་དེ་ཡང་ལོག་པར་
དམིགས་པ་ཉིད་མ་རིག་པར་གསུངས་པའི་ཕྱིར་ཏེ། དེ་སྐད་དུ་ཡང་། ་ ཟླ་བ་སྒྲོན་མ་ལ་སོགས་
པ་ལས། མ་རིག་པ་དང་བྲལ་བ་གང་ཞེ་ན། ཡང་དག་པ་ཇི་ལྟ་བ་བཞིན་གྱི་ཆོས་རྣམས་ལ་ལྷག་པར་
སྒྲོ་འདོགས་པ་དང་བྲལ་བ་གང་ཡིན་པའོ་ཞེས་སོ། །གཞན་དག་གིས་མ་རིག་པ་ མ་རྟོ གས་པ་དང་།
འཇིག་ཚོགས་ལ་ལྟ་བ་ལོག་རྟོགས་སུ་འདོད་པ་ནི་རིགས་པ་མ་ཡིན་ནོ། །
གཉིས་པ་དེ་སྤོང་གི་གཉེན་པོ་ངོས་གཟུང་བ་ནི། བྱ མས་སོགས་བདག་ཏུ་རྨོངས་པ་དང་མི་འགལ་
190



ན། བདག་འཛིན་དང་འགལ་བའི་ལམ་དེ་གང་ཡིན་ཞེ་ན། འགལ་བ་གང་ཡིན་འདིར་བཤད་
བྱ། །སྟོང་ཉིད་ལྟ་དང་དེ་འགལ་ཕྱིར། །དེ་ཡི་རང་བཞིན་ཉེས་ཀུན་དང་། ། །འགལ་
བར་རབ་ཏུ་གྲུབ་པ་ཡིན། །བདག་མེད་རྟོགས་པའི་ཤེས་རབ་སྟོང་པ་ཉིད་དང་བདག་ཏུ་འཛིན་པ་
དེ་བློའི་ཆོས་ལྷག་ཅིག་མི་གནས་པའི་འགལ་བ་ཡིན་པའི་ཕྱིར། བདག་མེད་རྟོགས་པའི་ཤེས་རབ་ཀྱིས་
བདག་འཛིན་རྩད་བཅད་ན་བདག་འཛིན་དེ་ལས་བྱུང་བའི་ཉེས་པ་ཆགས་སྡང་ལ་སོགས་པ་དང༌། དེས་
བསྐྱེད་པའི་ལས་དང༌། སྐྱེ་རྒ་ན་འཆི་ལ་སོགས་པའི་སྡུག་བསྔལ་ཐམས་ཅད་དང་འགལ་བར་གྲུབ་པ་
ཡིན་ནོ། །རྒྱུན་ལས་མི་རིག་པ་འཇིག་ཚོགས་ལ་ལྟ་བ་ཡིན་ན་ལྟ་བ་དང་མཚུངས་པར་ལྡན་པའི་མ་རིག་
པ་ཞེས་སྟོན་པ་མི་འཐད་པར་འགྱུར་ཏེ་ལྟ་བ་ཉིད་ལྟ་བ་དང་མཚུངས་པར་ལྡན་པ་འགལ་བས་སོ་ཞེ་ན།
དེའི་འགལ་བ་སྤང་བ་གང་ཡིན་པ་དེ་བཤད་པར་བྱའོ། །ཞེས་སྦྱར་ཏེ། ལྟ་བ་ནི་སྤྱི་ཡིན་ལ། འདི་
ནི་བྱེ་བྲག་ཡིན་པ་སྐྱོན་མེད་དེ། པ་ལ་ཤ་དང་ལྡན་པའི་ནགས་ཞེས་པ་དང་མཚུངས་སོ། །ཞེས་ལན་
འདེབས་སོ། །རྒྱན་ལས་བཤད་ཟིན་ལམ་དེ་གོམས་པ་ལས་ཞེས་པ་ནས་འདི་ཡན་ཆད་ངེས་འབྱུང་གི་
རྣམ་པ་དང་ལམ་གྱི་རྣམ་པ་ཐུན་མོང་བར་འཆད་དོ། ། །
གསུམ་པ་དེ་ལ་བརྩད་པ་སྤང་བ་ལ་གཉིས་ལས། ་དང་པོ་དྲི་མ་སྤང་དུ་མི་རུང་བ་སྤང་བ་ལ་རྩོད་
པ་ནི། རྒྱལ་དཔོག་པ་དག་ན་རེ། དྲི་མ་ནི་ཟད་པར་བྱ་བར་ནུས་པ་མིན་ཏེ། སྲོག་ཆགས་
སམ་སེམས་ཀྱི་ཆོས་ཉིད་ཡིན་པའི་ཕྱིར། སེམས་མ་ཟད་ན་དྲི་མ་ཟད་པར་མི་ནུས་ཏེ། བུམ་པ་མ་
ཟད་ན་དེའི་གཟུགས་ཟད་པར་མི་ནུས་པ་བཞིན་ནོ་ཞེ་ན། -	མིན་མ་གྲུབ་ཕྱིར། །གཉེན་པོའི་
ཕྱོགས་དང་འབྲེལ་བ་ན། །ལྡོག་པ་དག་ཀྱང་མཐོང་ཕྱིར་རོ། །དེ་ནི་བདེན་པ་མ་ཡིན་ཏེ།
གཉེན་པོ་བདག་མེད་པའི་ཕྱོགས་དང་ནམ་འབྲེལ་བ་ན་ཆགས་སོགས་ལྡོག་པ་དག་ཀྱང་མཐོང་བའི་ཕྱིར་རོ།།
མི་རྟག་པར་ངེས་པ་ན་རྟག་འཛིན་ལྡོག་པར་མཐོང་བ་བཞིན་ནོ། །་ ་
གཉིས་པ་སྤངས་ཀྱང་སླར་ལྡོག་པ་སྤང་བ་ནི། ཆགས་སྡང་ལ་སོགས་པའི་ཉེས་པ་ལན་གཅིག་རྣམ་
·པར་འགགས་པར་གྱུར་ན་ཡང་སླར་ཡང་བདག་འཛིན་དང་བཅས་པར་ལྡོག་པར་འགྱུར་ཏེ། གསེར་མེར་
བཞུ་བ་སྲ་བར་འགྱུར་བ་བཞིན་ནོ་ཞེ་ན། ། ཉེས་པ་རྣམ་པར་འགགས་པ་ནི། ས་བཞིན་སླར་
ཡང་སྐྱེ་མེད་དེ། །དེ་བདག་ཉིད་ཀྱིས་འབྲལ་མེད་དང་། །ཐལ་བ་བཞིན་དུ་མ་ངེས་ཕྱིར། །
བདག་མེད་རྟོགས་པའི་ཤེས་རབ་ཀྱིས་ཉེས་པའི་རྩ་བ་བདག་འཛིན་རྩད་ནས་བཅད་ནས་ཉེས་པ་རྣམ་པར་་་
འགགས་པ་ནི་གསེར་བཞུ་བ་སྲ་བར་འགྱུར་བ་ལྟར་སླར་ཡང་ཉེས་པ་སྐྱེ་བ་མེད་དེ། གསེར་མེ་དང་བྲལ་
191



བས་སྲ་བར་འགྱུར་མོད་ཆུ་ལ་ཆུ་བཞག་པའམ་མར་ལ་མར་ཞུགས་པ་ལྟར་སེམས་དེ་བདག་མེད་པ་དེའི་ངང་
དུ་གྱུར་པ་ཉིད་ཀྱིས་བདག་མེད་པའི་རྟོ གས་པ་དང་འབྲལ་བ་མེད་པ་དང་། ། ཤིང་མེར་བསྲེགས་པ་ ཐལ་
བར་སོང་བ་ཤིང་དུ་ལྡོག་པ་མེད་པ་བཞིན་དུ་ལྡོག་པའི་དཔེ་མ་ངེས་པའི་ཕྱིར་རོ། །
གཉིས་པ་སྒྲུབ་པ་བཤད་པ་ལ་ལྔ་སྟེ། གཞན་གྱིས་བརྟགས་པའི་ཆགས་བྲལ་དགག་པ་ དང་། རང་
གི་ལུགས་ཀྱི་ཆགས་བྲལ་བསྒྲུབ་པ་དང་། གཞན་གྱི་ཆགས་བྲལ་འཁོར་བ་པ་ཉིད་དུ་བསྟན་པ་ དང་།
བདག་གི་བ་མི་འདོད་ན་བདག་ཉིད་ཀྱང་མི་འཐད་པར་འགྱུར་བ་དང་། མཇུག་བསྡུས་ཏེ་གྲོལ་བའི་རྒྱུ་
བཤད་པའོ། །
དང་པོ་ལ་གསུམ་སྟེ། བདག་བསྒོམས་པ་གྲོལ་བའི་རྒྱུ་མ་ཡིན་པར་བསྟན་པ་དང་། རང་བཞིན་
དང་སྐྱེས་བུ་ཐ་དད་དུ་ཤེས་པ་གྲོལ་བའི་རྒྱུ་མ་ཡིན་པར་བསྟན་བ་དང་། སྡུག་བསྔལ་ལ་ཡིད་འབྱུང་བ་
ཙམ་ཆགས་བྲལ་མ་ཡིན་པར་བསྟན་པའོ། །
དང་པོ་ལ་འདོད་པ་བརྗོད་པ་ནི། ཁ་ཅིག་ན་རེ། བདག་བསྒོམས་པས་ཀྱང་ཐར་པར་འགྱུར་བ་མ་
ཡིན་ནམ། དེས་ན་བདག་མེད་པར་ལྟ་བས་ཅི་ཞིག་བྱ། ལུང་ལས་ཀྱང་བདག་བསམ་པར་བྱ་ཞེས་པ་ལ་
སོགས་པ་གསུངས་སོ། །ཞེ་ན། དེ་དགག་པ་ལ་དྲུག་ལས། བདག་འཛིན་ཉེས་པའི་རྩ་བར་བསྟན་པ་ནི།
གང་ཞིག་བདག་མཐོང་དེ་ལ་ནི།། །ང་ཞེས་རྟག་ཏུ་ཞེན་པར་འགྱུར། །ཞེན་པས་བདེ་ལ་སྲེད་
འགྱུར་ཏེ། །སྲེད་པས་སྐྱོན་རྣམས་སྒྲིབ་པར་བྱེད། །ཡོན་ཏན་མཐོང་བས་ཡོངས་སྲེད་པ། །ང་
ཡི་ཞེས་དེའི་སྒྲུབ་བྱེད་ལེན། །དེས་ན་བདག་ལ་མངོན་ཆགས་པ། །དེ་སྲིད་དེ་ནི་འཁོར་བར་
འགྱུར། །གང་ཞིག་ནང་དུ་བདག་ཏུ་མཐོང་བ་དེ་ལ་ནི་ང་ཞེས་རྟག་ཏུ་ཞེན་པར་འགྱུར་ལ་བདག་ཏུ་ཞེན་
པ་དེ་ཡིས་བདག་བདེ་བའི་ ཐབས་ལ་སྲེད་པར་འགྱུར་ཏེ། སྲེད་པ་དེ་ཡིས་ཡུལ་གྱི་སྐྱོན་རྣམས་སྒྲིབ་པར་བྱེད་
ཅིང་ཡུལ་ཟས་གོས་ལ་སོགས་པའི་ཡོན་ཏན་འགྲངས་པ་ལ་སོགས་པ་མཐོང་བས་ཡོངས་སུ་སྲེད་པས་ངའི་ཡ
ཟས་སོ་ཞེས་པ་ལ་སོགས་པ་དེ་དག་གི་བསྒྲུབ་པའི་ཐབས་ལེན་ཅིང་དེ་དང་མི་མཐུན་པ་ལ་ཁྲོ་བ་ལ་སོགས་་་་
པའི་གཞི་ལས། ཉེས་པ་ཐམས་ཅད་འབྱུང་བ་དེས་ན་ཇི་སྲིད་ནང་དུ་བདག་ལ་མངོན་པར་ཆགས་པ་དེ་སྲིད་
དུ་སྐྱེས་བུ་དེ་ནི་འཁོར་བ་པར་འགྱུར་ཏེ། བདག་ཡོད་ན་ནི་གཞན་དུ་ཤེས། །བདག་གཞན་ཆ་ལས་
འཛིན་དང་སྡང་། །འདི་དག་དང་ནི་ཡོངས་འབྲེལ་ལས། །ཉེས་པ་ཐམས་ཅད་འབྱུང་བར་
འགྱུར། །ནང་དུ་བདག་ཏུ་འཛིན་པ་ཡོད་ན་ཕྱི་རོལ་ཏུ་གཞན་དུ་འཛིན་པར་འགྱུར་ལ་དེ་ལས་རང་ལ་
ཆགས་པ་དང་། ་ག ཞན་ལ་སྡང་པ་སྟེ་ཆགས་སྡང་འདི་དག་དང་ཡོངས་སུ་འབྲེལ་བ་ལས་མ་བྱིན་པར་ལེན་
192



ས
གL.
པ་དང་། སྲོག་གཅོད་པ་ལ་སོགས་པའི་ཉེས་པ་སྤྱད་པའི་ལས་སོག་པར་འགྱུར་ལ། དེ་ལས་དམྱལ་བ་ལ་
སོགས་པའི་སྡུག་བསྔལ་སྣ་ཚོགས་ཉམས་སུ་མྱོང་བར་འགྱུར་རོ། ། །
གཉིས་པ་དེ་ཡོད་ན་བདག་གི་བ་ལ་ཆགས་པ་སྤོང་མི་ནུས་པར་བསྟན་པ་ནི། བདག་ནི་སྐྱོན་མེད་
ཡིན་བདག་དང་བདག་གི་བ་ལ་ཆགས་པ་སྐྱོན་ཅན་ཡིན་པས་དེ་དག་སྤང་བར་བྱ་བ་ཡིན་ནོ་ཞེ་ན། ངེས་
པར་བདག་ལ་ཆགས་པ་ནི། །བདག་གི་ལ་ཆགས་མི་འབྲལ་ཞིང་། ཉེས་མེད་བདག་ལ་
ཆགས་པ་དང་། །བྲལ་བའི་རྒྱུ་ཡང་ཡོད་མ་ཡིན། །བདག་ཏུ་འཛིན་པ་དེ་ལ་ནི་ངེས་པར་བདག་གི་
བ་ལ་ཆགས་པ་ དང་མི་འབྲལ་ཞིང་། བདག་ཉེས་མེད་ཡིན་ན་བདག་ལ་ཆགས་པ་ དང་བྲལ་བའི་རྒྱུ་ཡང་
ཡོད་པ་མ་ཡིན་ཏེ། ཆགས་པ་དང་བྲལ་བའི་རྒྱུ་ནི་སྐྱོན་ཅན་དུ་མཐོང་བ་ཡིན་པ་ལས་བདག་སྐྱོན་མེད་པར་
མཐོང་བས་སོ། །གལ་ཏེ་བདག་ལ་ཆགས་པ་སྐྱོན་དང་བཅས་ཡིན་ན། དེ་ལས་ཅི་འགྱུར་ཏེ་དེ་ལ་
ཅི་ཞིག་བྱ་ཞེས་པའི་དོན་ཏོ། །མཛོད་ ལས་ག ཞན་དུ་བཤད་དོ། །དེའི་ལན་དུ། དེ་ནི་སྤོང་དགོས་
པར་འགྱུར་རོ། །ཞེ་ན། འདི་ཡུལ་སུན་ཕྱུང་མེད་པར་ནི། །དེ་སྤོང་བར་ནི་ནུས་མ་ཡིན།།
གལ་ཏེ་བདག་སྐྱོན་མེད་ཡིན་ཞིང་དེ་ཡོན་ཏན་ཅན་དུ་བཟུང་ན་བདག་ལ་ཆགས་པ་འདིའི་ཡུལ་ནི་བདག་་་་
ཡིན་པ་ལ། བདག་དེ་སྐྱོན་མེད་དུ་བཟུང་ཞིང་སྐྱོན་ཅན་དུ་སུན་ཕྱུང་བ་མེད་ན་བདག་ལ་ཆགས་པ་སྤོང་
བར་མི་ནུས་ཏེ། གྲོགས་པོ་སྐྱོན་མེད་དུ་བཟུང་ན་ཆགས་པར་སྤོང་བར་མི་ནུས་པ་བཞིན་ནོ། །
ཡོན་ཏན་སྐྱོན་དང་རྗེས་འབྲེལ་བའི། །འདོད་དང་སྡང་སོགས་སྤོང་བ་ནི། །དེ་དག་
ཡུལ་ལ་མ་མཐོང་བས། །ཡིན་གྱི་ཕྱི་ཚུལ་གང་གིས་མིན། །ཡུལ་གང་ལ་ཆགས་པ་དེ་ནི་ཡུལ་དེའི་
ཡོན་ཏན་མཐོང་བ་ལས་ཡིན་ལ། སྣང་པ་ནི་ཡུལ་དེ་སྐྱོན་དང་རྗེས་སུ་འབྲེལ་བར་མཐོང་ཞིང་ཡོན་ཏན་མ་
མཐོང་བ་ལས་ཡིན་པས། ཡུལ་སྐྱོན་ཅན་དུ་སུན་མ་བྱུང་ན་ཆགས་པ་ཕྱི་རོལ་ཚེར་མ་འབྱིན་པའི་ཚུལ་གྱིས་
རྐྱང་པར་སྤོང་བར་ནུས་པ་ནི་མ་ཡིན་ནོ། །ཆགས་ཡོན་ཏན་གྱིས་ཆགས་མིན་གྱི། །དོན་གྱི་ཡོན་
ཏན་མཐོང་བས་ཡིན། །མ་ཚང་མེད་རྒྱུ་དེ་ལ་ནི། །འབྲས་བུ་གང་གིས་ཟློག་པར་བྱེད། །
ཆགས་པ་གང་ཡིན་པ་དེ་ནི་ཆགས་པ་ཡོན་ཏན་ཅན་དུ་མཐོང་བ་ལས་ཆགས་པ་མ་ཡིན་གྱི་ཡུལ་དོན་གྱི་ཡོན་
ཏན་མཐོང་བས་ཆགས་པ་ཡིན་ནོ། །དེས་ན་བདག་ལ་ཆགས་པའི་རྒྱུ་མ་ཚང་བ་མེད་པ་ནི་བདག་ཏུ་
བཟུང་བ་ཉིད་ ཡིན་པས་ཇི་སྲིད་རྒྱུ་བདག་འཛིན་དང་བཅས་པ་དེ་སྲིད་དུ་འབྲས་བུ་བདག་ཏུ་ཆགས་པ་གང་
གིས་ཟློག་པར་བྱེད། བདག་གི་བ་ལ་ཆགས་པ་ལ་སྐྱོན་ཡང་གང་ཞིག་མཐོང་། གལ་ཏེ་བདག་གི་
བ་ལ་ཆགས་པ་ནི་སྡུག་བསྔལ་གྱི་རྟེན་བྱེད་པའོ། །ཞེ་ན། དེ་ལྟའང་འདི་ལ་ཆགས་བྲལ་མིན།།
193



E
བདག་གིར་མཐོང་ཕྱིར་དཔེར་བདག་བཞིན། །སྡུག་བསྔལ་གྱི་རྟེན་བྱེད་པའི་སྐྱོན་ཡོད་པ་དེ་ལྟ་
ནའང་། བདག་གི་བ་འདི་ལ་ཆགས་པ་དང་བྲལ་ཞིང་སྤོང་ བར་ནུས་པ་མ་ཡིན་ཏེ། བདག་སྐྱོན་མེད་ཀྱི་
བདག་གི་བར་མཐོང་བའི་ཕྱིར་དཔེར་ན་བདག་སྐྱོན་མེད་དུ་བཟུང་ན་བདག་ལ་ཆགས་པ་སྤོང་མི་ནུས་པ་་་་
བཞིན་ནོ། །གལ་ཏེ་བདག་དང་བདག་གི་བ་ལ་ཆགས་པ་དེ་མེད་ན་བདག་སྡུག་བསྔལ་གྱི་རྒྱུ་མིན་
པས་སྐྱོན་མེད་ཡིན་ནོ་ཞེ་ན། བདག་དང་བདག་གི་བ་ལ་ཆགས་པ་དེ་ཡང་བདག་དེ་དང་སྐྱོན་མེད་དུ་
འདྲ་ བར་འགྱུར་རོ། །མཛོད་ལས། བདག་དེ་མེད་ན་ཆགས་པ་དེ་ཡང་སྡུག་བསྔལ་གྱི་རྒྱུ་མིན་ནོ། །
ཞེས་འཆད་པ་མི་འཐད་དེ། དེ་ལྟ་ན་བདག་དོན་ལ་མེད་པའི་ཕྱིར་ཆགས་པ་སྡུག་བསྔལ་གྱི་རྒྱུ་མ་ཡིན་པར་
འགྱུར་རོ། །བདག་སྡུག་བསྔལ་གྱི་རྒྱུ་མ་ཡིན་པར་འདོད་པ་དེ་ལྟར། ། བདག་ལ་ཆགས་པ་ཡང་སྡུག་
བསྔལ་གྱི་རྒྱུ་མ་ཡིན་ཕར་མཚུངས་པས་བདག་དང་ཆགས་པ་གཉིས་ཀའང་སྐྱོན་མེད་པར་འགྱུར་ལ།
དེའི་ཚེ་བདག་དང་བདག་གི་བ་ལ་ཆགས་པ་གཉིས་ཀ་ལ་ཆགས་པ་དང་བྲལ་ཞིང་སྤོང་བར་ནུས་པ་མིན་
ནོ། ། །
ཙོ
གསུམ་པ་སྡུག་བསྔལ་དུ་བསྒོམས་པ་ཆགས་པ་སྤོང་བྱེད་མ་ཡིན་པ་ལ་གཉིས་ལས། དང་པོ་འདོད་
པ་བརྗོད་པ་ནི། གལ་ཏེ་བདག་སྐྱོན་ཅན་དུ་སུན་མ་ཕྱུང་ཡང་བདག་ལ་ཆགས་པ་སྡུག་བསྔལ་གྱི་རྒྱུ་ཡིན་
ནོ་ཞེས་བསྒོམས་པས་ཆགས་པ་སྡུག་བསྔལ་གྱི་རྒྱུར་ཤེས་ཏེ་སྤོང་བར་འགྱུར་ཏེ། སྦྲུལ་གྱིས་བཟུང་
བའི་ཡན་ལག་སྡུག་བསྔལ་གྱི་རྒྱུར་ཤེས་པས་སྤོང་བ་བཞིན་ནོ། །ཞེ་ན། །
གཉིས་པ་དེ་དགག་པ་ལ་བདུན་ལས། དང་པོ་བདག་གི་ བའི་བློ་ཡོད་མེད་འདོར་ལེན་གྱི་རྒྱུར་
བསྟན་པ་ནི། བདག་གི་བའི་བློ་བཅོམ་པས་འདི། །འདོར་བ་ཡིན་གྱི་བཟློག་པས་མིན། །
དབང་པོ་ལ་སོགས་ལོངས་སྤྱོད་ཀྱི། །རྟེན་ཉིད་དུ་ནི་བཟུང་བ་ལ། །རང་བློ་གང་གིས་
བཟློག་འགྱུར་ཏེ། །དེ་ལ་ཆགས་བྲལ་དེ་གང་ལས། །སྦྲུལ་གྱིས་བཟུང་བའི་ཡན་ལག་འདོར་བར་
བྱེད་པ་ནི་སོར་མོ་དེས་སླན་ཆད་བདག་ལ་ཕན་ མི་འདོགས་པར་ཤེས་ཏེ། བདག་གི་བའི་བློ་བཅོམ་པས་
སོར་མོ་འདི་འདོར་བར་བྱེད་པ་ཡིན་གྱི། དེ་སྡུག་བསྔལ་དུ་བསྒོམས་ཤིང་ཆགས་པ་བཟློག་པས་འདོར་
བ་མིན་ཏེ། མིག་དང་སོ་ལ་སོགས་པ་ཡུལ་ལ་ལོངས་སྤྱོད་པའི་རྟེན་དུ་བཟུང་ཞིང་བདག་གི་བའི་བློ་མ་
བཅོ མ་ན། དེ་ལ་ཞེན་པ་གང་གིས་བཟློག་པར་འགྱུར་ཏེ། དབང་པོ་དེ་ལ་ཆགས་པ་དང་བྲལ་ཞིང་སྤོང་
བར་བྱེད་པ་གང་ཞིག་ཡོད། བདག་གི་བའི་བློ་བཅོམ་ན་ནི་ཞེན་པ་འདོར་བར་བྱེད་པ་ཡོད་དེ། ལུས་
ལས་ཐོག་པའི་སྒྲ་སོགས་ལ། །བདག་གི་བའི་བློ་དོར་བས། ཡིད་འབྱུང་བློ་ནི་སྐྱེ་འགྱུར་ཞིང༌། །
194



བདག་གི་བའི་བློ་མ་དོར་བ། གཞན་ལ་ཞེན་བཅས་སྐྱེ་འགྱུར་ཏེ། །སྐྱེ་བོ། ཐམས་ཅད་ཀྱིས
ནི་མངོན་སུམ་ཡིན། །ལུས་ལས་བོག་པའི་སྐྲ་སོགས་ནི་བདག་དང་འདུ་བའི་འབྲེལ་བ་ཞིག་པས་ཆགས་
པ་སྤོང་བར་བྱེད་པ་ཡིན་ལ། གཞན་ལུས་དང་འབྲེལ་བ་ལ་ཞེན་པ་དང་བཅས་པར་སྐྱེ་བ་ནི་བདག་དང་
འདུ་བའི་འབྲེལ་བ་མ་ཞིག་པ་ལས་ཡིན་ནོ་ཞེས་བྱེ་བྲག་པ་ལ་སོགས་པ་སྨྲ་བ་ནི་མི་འཐད་དེ། སྦྲུལ་གྱིས་
བཟུང་བའི་སོར་མོ། དེ་ལ་འདུ་སོགས་འབྲེལ་བ་ལས། །རང་གི་བློ་ནི་སྐྱེ་འགྱུར་བའི། །
འདུ་སོགས་ཀྱི། འབྲེལ་ཏེ་དེ་བཞིན་ཉིད་གནས་ཕྱིར། །སོར་མོ་དེ་སྡུག་བསྔལ་བསྐྱེད་པར།
མཐོང་དུ་ཟིན་ཡང་ཆགས་པའི་བློ་བཟློགཔར་མི་འགྱུར་རོ། ། འདུ་བའི་འབྲེལ་བ་མེད་པས་ཆགས་
པ་དང་བྲལ་བའང་མ་ཡིན་ཏེ། ： འདུ་བ་ལ་སོགས་མེད་ན་ཡང། །ཟས་གོས་ལ་སོགས་པ་ཕན་
འདོགས་བྱེད་ཉིད་དུ་མཐོང་བ་བ་ཀུན་ལ་ཆགས་པ་ཡོད་པ་ཡིན་ནོ། །བདག་གི་བའི་བློ་འདོར་བ་
དེའང་། སྡུག་བསྔལ་བསྐྱེད་པར་མཐོང་བའི་ཕྱིར་བདག་གི་བའི་བློ་སྐྱེ་བར་མི་འགྱུར་བ་ཡིན་ཏེ།
སྦྲུལ་གྱིས་བཟུང་བའི་སོར་མོ་བཞིན་ནོ། །ཞེ་ན། གཅིག་ཏུ་དེ་ནི་སྡུག་བསྔལ་མིན། །ཕལ་
ཆེར་དུག་བཅས་ཟས་བཞིན་ནོ། །སྤྲུལ་གྱིས་བཟུང་བའི་སོར་མོའམ་དབང་སོགས་སྐྱོན་བཅས་དེ་
ཡང་མཐའ་གཅིག་ཏུ་སྡུག་བསྔལ་གྱི་རྒྱུར་མཐོང་བ་མ་ཡིན་ཏེ། རེས་འགའ་བདེ་བའི་ཡང་རྒྱུ་བྱེད་དེ་དུག་
དང་བཅས་པའི་ཁ་ཟས་བཟང་པོ་བཞིན་ནོ། །དེའི་ཕྱིར་དེ་དག་འདོར་བ་ཡང་སྡུག་བསྔལ་ཁོ་ནར་
མཐོང་བས་མ་ཡིན་ནོ། །རེས་འགའ་བདེ་བའི་རྒྱུ་བྱེད་ཀྱང་སྡུག་བསྔལ་དང་འདྲེས་པ་ཉིད་ཀྱིས་སྡུག་
བསྔལ་ཡིན་ནོ་ཞེ་ན། བདེ་བ་དང་འདྲེས་པ་ཉིད་ཀྱིས་བདེ་བར་འགྱུར་རོ། །མཛོད་ལས། རྐང་པ་
འདི་གཞུང་ཕྱི་མ་ལ་སྦྱོར་བ་ནི་ཡི་གེའི་དོན་མ་ཡིན་ཞིང་རྒྱུན་ལས་སྔ་མ་ལ་སྦྱར་རོ། །བདག་གི་བ་ལ་
ཆགས་པ་སྡུག་བསྔལ་གྱི་རྒྱུ་ཡིན་དུ་ཚུད་ནའང་བདག་ལ་ཆགས་པ་མ་སྤངས་ན་བདག་གི་བ་ལ་ཆགས་པ་་་་༌་
སྤོང་མི་ནུས་ཏེ་ཆགས་པ་ཐམས་ཅད་ཀྱང་བདག་ལ་ཆགས་པ་ཁོ་ན་ཡིན་པའི་ཕྱིར་རོ། །
གཉིས་པ་བདག་གི་བ་ལ་ཆགས་པ་ ཡང་རྒྱུ་བདག་ལས་ཆགས་པ་ལས་ཡིན་པར་བསྟན་པ་ནི། ཆགས་
པ་ཐམས་ཅད་བདག་ལ་ཆགས་པ་ཡིན་པར་ མི་འཐད་དེ། འགའ་ཞིག་མཛེས་མ་ཁོ་ན་ལ་ཆགས་པར་
མཐོང་སྟེ། དེ་ནི་བདག་གི་བ་ལ་ཆགས་པའོ་ཞེ་ན། དེ་ཡང་བདག་ལ་ཆགས་པ་ཁོ་ན་ལས་ཡིན་ཏེ།
ཁྱད་པར་ཅན་བདེ་ལ་ཆགས་པས། །དེ་འགལ་བ་ལ་ཆགས་བྲལ་འགྱུར། །འགའ་ཞིག་མཛེས་
མ་ཁོ་ན་ལ་ཆགས་པ་དེ་ཡང་བདག་ཁྱད་པར་ཅན་གྱི་བདེ་བ་ཁོ་ན་འདོད་པས་མཛེས་མ་དེ་ལ་ཆགས་པ་་་༌་་
སྐྱེ་ཞིང་མཛེས་པ་དེ་དང་འགལ་བའི་མི་མཛེས་པ་ལ་ཆགས་པ་དང་བྲལ་ཞིང་དོན་དུ་མི་གཉེར་བ་ཡིན་ནོ། །
195



གལ་ཏེ་ཆགས་པ་དེའི་རྒྱུ་བདག་གི་བ་མཛེས་མ་ཁོ་ན་ལ་ཆགས་པ་ཡིན་ན། དེ་ཡིས་མཛེས་མ་མ་རྙེད་ན་མི་
མཛེས་པ་ལ་གཏན་ནས་ཆགས་པར་མི་འགྱུར་པར་རིགས་པ་ལས། བསམ་མེད་བདག་ལ་ཆགས་པ་
ཁོ་ན་ཡིས། །ཇི་ལྟར་རྙེད་བཞིན་ལ་འཇུག་སྟེ། །བུད་མེད་དག་ནི་མ་རྙེད་པར། །དུད་
འགྲོ་ལ་འདོད་སྤྱོད་མཐོང་བཞིན། ། དེ་ཡང་བདག་ལ་ཆགས་པ་ཁོ་ན་ཡིན་ནོ། །རྒྱུན་དང་མཛོད་
ལས་བཤད་པ་ནི། སློབ་དཔོན་གྱི་དགོངས་པ་མ་ཡིན་པས་འདིར་མ་བྲིས་སོ། །
གསུམ་པ་བསྒོམས་པས་བདག་འགྱུར་བ་མི་འཐད་པ་ནི། བདག་ནི་འདོད་པ་གང་ཡིན་ཏེ། །
ཇི་ལྟར་དེ་ནི་འཇིག་པར་འདོད། །བདག་ནི་རང་རིག་པ་ཉིད་དུ་ཁས་བླང་དགོས་ཏེ། དེ་ལྟ་མ་ཡིན་
ན་བདག་མེད་པར་ཐལ་བའི་ཕྱིར་རོ། །རང་རིག་པ་དེ་ཡང་བདེ་བའི་རང་བཞིན་ཡིན་པས་དེ་བསྒོམས་
པས་གཞན་དུ་འགྱུར་ན་ནི་བདག་རྟག་པ་ཉིད་དུ་འདོད་པ་གང་ཡིན་པ་དེའང་། ཇི་ལྟར་དེ་ནི་འཇིག་པ་
ཉིད་དུ་འདོད་པར་འགྱུར་རོ། །ཞིག་པ་ནི་བདེ་བ་ལ་སོགས་པའི་གནས་སྐབས་ཞིག་པ་ཡིན་གྱི་རིག་པའི་
རང་བཞིན་ནི་མི་འཇིག་པ་ཉིད་དོ། །ཞེ་ན། །འདི་ལ་ཡང་སྙིང་པོ་མེད་དེ། བདེ་བ་ལ་སོགས་པའི་
གནས་སྐབས་ཀྱང་རང་བཞིན་རིག་པ་དང་གཅིག་པའི་ཕྱིར། བདེ་བ་ལ་སོགས་པ་ཞིག་པ་ཉིད་རིག་པའི་
བདག་ཉིད་ཞིག་པར་འགྱུར་རོ། །བདག་རྟག་པ་ཉིད་དུ་འདོད་པ་གང་ཡིན་པ་དེས་ཡུལ་ལ་དམིགས་པ་
ན་རིམ་གྱིས་དམིགས་པའི་ཕྱིར་དེ་ནི་ཇི་ལྟར་འཇིག་པ་ཉིད་དུ་འདོད་པར་འགྱུར་རོ། །བདག་རྟག་པ་
གཅིག་ཉིད་ཡིན་ཡང་། བདེ་བའི་བདག སྡུག་བསྔལ་གྱི་བདག་ཅེས་པར་ཡང་འགྱུར་ཏེ། ནམ་མཁའ་
གཅིག་ཉིད་ལ་བུམ་པའི་ནམ་མཁའ། ཁང་པའི་ནམ་མཁའ་ཞེས་པ་བཞིན་ནོ། །དེས་ན་བདག་རྣམས་
ཀྱི་ཐ་དད་པ་མ་རིག་པས་བྱས་པ་ཡིན་ནོ་ཞེ་ན། བུམ་པ་མེད་ན་བུམ་པའི་ནམ་མཁའ་མེད་པ་ལྟར་མ་རིག་
པ་མེད་ན་སྲོག་ཆགས་སམ་བདག་གཏན་ནས་མེད་པར་འགྱུར་རོ། །བུམ་པའི་ནམ་མཁའ་མེད་ན་ཀ་བ་
ལ་སོགས་པའི་ནམ་མཁའ་དང་གཅིག་ཏུ་འགྱུར་བ་ལྟར་སྐྱེས་བུ་དེའི་བདག་ཞིག་ན་གཞན་ལྷ་སྦྱིན་ལ་སོགས་
པ་དང་གཅིག་ཏུ་གྱུར་ན་ལམ་སྒོམ་པ་པོ་སླར་ཡང་འཁོར་བ་པ་ཉིད་དུ་འགྱུར་རོ། །དེའི་ཚེ་ནམ་མཁའི་
རྣམ་པར་དབྱེ་བ་པ་ལྟར་བདག་གི་རྣམ་པར་དབྱེ་བ་མེད་པར་འགྱུར་བས་རང་ དང་གཞན་གྱི་རྣམ་པར་་་་་
དབྱེ་བ་མེད་པས་བདག་ཞིག་པ་ཉིད་དུ་འགྱུར་རོ། །དེ་ལྟར་ན་ཐར་པ་ནམ་མཁའ་བཞིན་དུ་ཅི་ཡང་
མེད་པར་འ གྱུར་ལ་དེ་འདྲ་བའི་ཐར་པ་ནི་དགོས་པ་ཅི་ཡང་མེད་པའི་ཕྱིར། དགོས་པ་ མེད་པའི་ཐར་པ་
ཚོལ་ བར་བྱེད་ན་ཀྱེ་མ་རྣལ་འབྱོར་པ་རྣམས་རྟོག་པ་སྔོན་དུ་མ་གཏོང་བ་མ་ཡིན་པར་འགྱུར་བ་ལས་རྣལ་་་་
འབྱོར་པ་རྣམས་ནི་རྟོག་པ་སྔོན་དུ་བྱེད་པ་ཆེན་པོ་ཡིན་ནོ། །གལ་ཏེ་ཐར་པར་ཐོབ་པ་ན། བདག་བྱ་བ་
196



དང་ལོངས་སྤྱོད་པ་ལ་སོགས་ པའི་རྟེན་གཏན་ནས་མེད་པ་གྱུར་ན། མྱོང་བ་དང་ནི་ཐ་སྙད་དང༌། །
ཡོན་ཏན་ཀུན་གྱི་རྟེན་ལོག་པས། །ཇི་ལྟར་ཞེན་པ་ཡིན་འདོད་དེ། , །ཞེན་པའི་རང་བཞིན་
དེ་འདྲ་མིན། །ཐར་པ་ཐོབ་པ་དེའི་ཚེ་བདེ་བ་ལ་སོགས་པ་མྱོང་བ་དང་། བརྗོད་པ་དང་ཤེས་པ་ལ་
སོགས་པའི་ཐ་སྙད་དང་། ཤེས་རབ་དང་སྙིང་རྗེ་ལ་སོགས་པ་ཡོན་ཏན་ཀུན་གྱི་རྟེན་ལོག་ཅིང་རྒྱུན་ཆད་
པར་ གྱུར་པས་ན། དེ་ལྟ་བུའི་ཐར་པ་ལ་རྟོག་ལྡན་དེ་ཇི་ལྟར་ཞེན་ཞིང་དེ་ཐོབ་པར་འདོད་པ་ཡིན་པར་
འདོད་དེ། ཐོབ་པར་འདོད་པ་མི་འཐད་དོ། །དེས་ན་མྱོང་བ་ལ་སོགས་པའི་རྟེན་ལོག་པ་དེ་འདྲ་བ་
ཞེན་པའི་རང་བཞིན་གྱིས་ཐོབ་པར་འདོད་པ་མིན་ནོ། ་།རྐང་པ་དྲུག་པོ་འདི་ནི་ཁོ་བོས་རྒྱན་ལ་བརྟགས་
ཏེ་བཤད་པ་ཡིན་ནོ། །
བཞི་པ་བདག་འཛིན་ཡོད་ན་བདག་གི་བ་ལ་ཆགས་པ་སྤོང་མི་ནུས་པ་ནི། རྣམ་པ་ཀུན་ཏུ་བདག་
འཛིན་ནི། །བདག་ལ་ཆགས་པ་བརྟན་པར་བྱེད། །བདག་འཛིན་དེ་ནི་བདག་གིར་ཞེན་པ་
ཡི། །རྒྱུའམ་ས་བོན་ཡིན་པས་ཇི་སྲིད་བདག་འཛིན་ཡོད་པའི་གནས་སྐབས་དེ་སྲིད་དུ་གནས་ཤིང་
ལྡོག་པར་མི་འགྱུར་བས། བདག་གི་བ་ལ་ཆགས་པ་སྤང་བའི་དོན་དུ་ལམ་ལ་བརྩོན་ཡང་ཟས་གོས་ལ་
སོགས་པས་བདག་ལ་ཕན་འདོགས་པའི་ཡོན་ཏན་གྱི་ཆ་བརྟེན་ནས། དེ་དག་བསྒྲུབ་པའི་བྱ་བ་ལ་
འཇུག་པ་དང་ལྡན་ཞིང་། བདག་གི་བ་ལ་ཆགས་པ་དང་བྲལ་བའི་གེགས་བྱེད་པ་ཉིད་དང་། །
བདག་གི་བ་དེ་ཡི་སྐྱོན་ཡང་སྒྲིབ་པར་བྱེད་པ་ཡིན་ནོ། །
ལྔ་པ་བདག་ཉིད་ལ་ཆགས་བྲལ་མི་འཐད་པ་ནི། གལ་ཏེ་བདག་ལའང་ཆགས་བྲལ་ན། །ཞ་
ནི་ཆགས་བྲལ་གང་ཡིན་མེད། །དེ་ནི་ཇི་ལྟར་བདག་འདོར་བ། །སྡུག་བསྔལ་བསྒོམས་པ་
དོན་མེད་འགྱུར། ། །མཛོད་མཛད་པས། གལ་ཏེ་བདག་ལའང་ཆགས་པ་དང་བྲལ་བའི་ཕྱིར། བདག་
གི་བ་ལ་ཆགས་པ་དང་བྲལ་ལོ་ཞེ་ན། འོ་ན་ད་ནི་བདག་ཀྱང་མེད་པར་འགྱུར་ལ་དེ་ལྟ་ན་ཆོ གས་བྲལ་
ཀྱང་མེད་དེ། ཆགས་པ་དང་བྲལ་བ་པོ་མེད་པའི་ཕྱིར་རོ། །ཞེས་འཆད་དོ། །གལ་ཏེ་བསྒོམས་
པས་བདག་ལ་ཆགས་པ་དང་བྲལ་བར་འགྱུར་ན་གང་ལ་ཆགས་པ་དང་བྲལ་བར་འགྱུར་བ་དེ་ནི་འདོར་་་་་
བར་བྱེད་པ་ཡིན་པས་བདག་འདོར་བར་བྱེད་ན་ད་ནི་ཆགས་པ་དང་བྲལ་བ་པོ་གང་ཡིན། ཆགས་པ་དང་
བྲལ་བ་པོ་དེ་མེད་ན། ལམ་བསྒོམ་པ་པོ་དེ་ནི་བསྒོམས་པས་ཇི་ལྟར་བདག་འདོར་པར་བྱེད་ན། སྡུག་
བསྔལ་དུ་བསྒོམས་པ་དོན་མེད་པར་འགྱུར་ཏེ། གྲོལ་བ་ཐོབ་པ་ནི་གྲོལ་བ་པོ་བདག་མེད་པའི་ཕྱིར་རོ། །
དྲུག་པ་སྡུག་བསྔལ་དུ་ཤེས་པ་ཙམ་གྱིས་གྲོལ་ན་ཧ་ཅང་ཐལ་བ་ནི། དེ་དག་སྡུག་བསྔལ་བསྒོམས་
197



པས་ཀྱང་། །སྡུག་བསྔལ་ཉིད་ནི་རྣམ་ཤེས་བྱེད། །དེ་ནི་སྔར་ཡང་མངོན་སུམ་ཉིད། །དེ་
ལྟ་ན་ཡང་ཆགས་བྲལ་མེད། །ལམ་བསྒོམ་པ་པོ་དེ་དག་སྡུག་བསྔལ་དུ་བསྒོམས་པས་ ཀྱང་། སྡུག་
བསྔལ་བ་ལ་སྡུག་བསྔལ་བ་ཉིད་དུ་རྣམ་པར་ཤེས་པར་བྱེད་པ་ ཡིན་ལ། །སྡུག་བསྔལ་བ་དེ་ནི་སྡུག་བསྔལ་
དུ་མ་བསྒོམས་པའི་སྡུག་བསྔལ་མྱོང་བ་མངོན་སུམ་དུ་གྲུབ་པ་ཉིད་ནའང་།་དེ་ལྟ་ན་ཆགས་པ་དང་བྲལ་
བར་གྱུར་པ་མེད་དོ། །
བདུན་པ་ས་བོན་མ་སྤངས་ན་གནས་སྐབས་ཀྱི་ཞེན་མེད་ཆགས་བྲལ་མ་ཡིན་པ་ནི། གལ་ཏེ་དེ་ལ་
ཉེས་པ་ཡིས། །སྐད་ཅིག་དེ་ཡི་བློ་ལྡོག་ཀྱང་། །དེ་ལ་ཆགས་བྲལ་མི་འགྱུར་ཏེ། །འདོད་
ལྡན་བུད་མེད་གཞན་ལ་བཞིན། །གལ་ཏེ་བདག་གི་བ་དེ་ལ་སྡུག་བསྔལ་གྱི་རྒྱུ་བྱེད་པ་ལ་སོགས་པའི་
ཉེས་པ་མཐོང་བ་ཡིས། སྐད་ཅིག་གམ་རེས་འགའ་ཙམ་ཆགས་པ་དེའི་བློ་ལྡོག་ཀྱང་། དེ་ལ་གཏན་ནས་
ཆགས་བྲལ་དུ་མི་འགྱུར་ཏེ། འདོད་ལྡན་འགའ་ཞིག་བུད་མེད་འགའ་ཞིག་ལ་ཆགས་པ་དང་བྲལ་ཡང་། །
གཞན་ལ་ཆགས་པར་འགྱུར་བ་བཞིན་ནོ། །གཏན་ནས་ཆགས་པ་དང་བྲལ་བ་དེ་ནི་བླང་དོར་དང་བྲལ་
བ་ཞིག་དགོས་ཀྱི། བླང་དང་དོར་བྱའི་ཁྱད་ཡོད་ན། །གཅིག་ལས་བྱུང་བའི་ཆགས་གང་ཡིན།།
དེ་ཉིད་རྣམ་ གྲངས་ཀྱིས་བསྐྱེད་ཚེ། །ཆགས་པ་ཀུན་གྱི་ས་བོན་ཡིན། །གལ་ཏེ་བླང་དོར་གྱི་
ཁྱད་པར་ཡོད་ན། བླང་བྱ་གཅིག་ལས་འབྱུང་བའི་ཆགས་པ་གང་ཡིན་པ་དེ་ཉིད་ཡུལ་དུས་གཞན་དུ་
རྐྱེན་དང་ཕྲད་པའི་རྣམ་གྲངས་ཀྱིས་བསྐྱེད་པའི་ཚེ་ཆགས་པ་གཞན་དང་གཞན་ཀུན་བསྐྱེད་པར་བྱེད་པའི་་་
ས་བོན་དུ་འགྱུར་བ་ཡིན་ནོ། ། །
བཞི་པ་བདག་སྐྱོན་མེད་ཡིན་ན་ཀུན་སྐྱོན་མེད་དུ་ཐལ་བ་ནི། སྐྱོན་མེད་ཡུན་ཅན་ཆགས་པ་
དང་། །སྒྲུབ་བྱེད་ཀྱང་ནི་སྐྱོན་མེད་ཡིན། །འགྲོ་བའང་དེ་ཙམ་ཉིད་ཡིན་ན། །ད་ནི་
གང་ལ་ཆགས་བྲལ་འགྱུར། །བདག་སྐྱོན་མེད་ཡིན་ན་སྐྱོན་མེད་དེ་ཡུལ་དུ་བྱས་པའི་ཡུལ་ཅན་བདག་
ལ་ཆགས་པ་དེ་ཡང་སྐྱོན་མེད་དུ་འགྱུར་ཏེ་སངས་རྒྱས་སྐྱོན་མེད་ལ་དད་པ་བཞིན་ནོ། །བདག་སྐྱོན་མེད་
ཡིན་ན་བདག་བདེ་བའི་སྒྲུབ་བྱེད་ཟས་གོས་ལ་སོགས་པ་ཡང་སྐྱོན་མེད་ཡིན་ཏེ་སངས་རྒྱས་སྐྱོན་མེད་ལ་་་་་་
མཆོད་པའི་རྫས་བཞིན་ནོ། །བདག་གི་བ་ལ་ཆགས་པ་ཡང་སྐྱོན་མེད་དུ་འགྱུར་རོ། །འགྲོ་བའང་
བདག་དང་བདེ་གི་བ་དེ་ཙམ་ཉིད་ཡིན་ན་ད་ནི་ཡུལ་གང་ལ་ཆགས་པ་དང་བྲལ་བར་འགྱུར་ཏེ། ཆགས་
པ་ དང་བྲལ་བར་བྱ་བ་རང་མ་གྲུབ་བོ། །
ལྔ་པ་དེའི་ལན་དགག་པ་ལ་བཞི་ལས། དང་པོ་སྡུག་བསྔལ་གྱི་རྒྱུ་བྱེད་པས་སྐྱོན་ཅན་ཡིན་ན་བདག་
198



ལའང་མཚུངས་པ་ནི། དེར་དེ་སྐྱོན་བཅས་ཀྱང་ཡིན་ན། ། དེ་ནི་བདག་ལའང་མཚུངས་པ་
ཡིན། །འཁོར་བའི་གནས་དེར་ཐམས་ཅད་སྐྱོན་བཅས་དེ་མ་ཡིན་གྱི། དབང་སོགས་ནི་སྡུག་བསྔལ་
གྱི་རྟེན་བྱེད་པའི་ཕྱིར་སྐྱོན་དང་བཅས་པའོ། །ཞེ་ན། སྡུག་བསྔལ་གྱི་རྟེན་བྱེད་པས་སྐྱོན་བཅས་དེ་ནི་
བདག་ལའང་མཚུངས་པ་ཡིན་ནོ། །
གཉིས་པ་ཡོན་ཏན་སྲིད་པས་མི་འདོར་ན་བདག་གི་བ་ལའང་མཚུངས་པ་ནི། དེར་དེའི་སྐྱོན་ལ་
ཆགས་བྲལ་མེད། །ད་ནི་གང་ལ་དེ་ཆགས་བྲལ། །འཁོར་བའི་གནས་དེར་བདག་དེའི་སྐྱོན་ལ་
ཆགས་པ་དང་བྲལ་བར་འགྱུར་བ་མེད་དེ། །འཁོར་འདས་ཀྱི་རྟེན་བྱེད་པ་ལ་སོགས་པའི་ཡོན་ཏན་ཡོད་
པའི་ཕྱིར་རོ། །ཞེ་ན། བདག་གི་བ་ལ་ཡང་ཡོན་ཏན་སྲིད་པས་ཆགས་པ་དང་བྲལ་བ་མི་སྲིད་པས་ད་ནི་
ཆགས་བྲལ་དེ་ནི་ཡུལ་གང་ལ་ཆགས་པ་དང་བྲལ་བ་ཡིན།
གསུམ་པ་སྐྱོན་ཡོན་དུ་ཤེས་པ་འདོར་ལེན་ལ་འཁྲུལ་བ་ནི། ཡོན་ཏན་མཐོང་བ་ལས་བྱུང་བའི།།
ཞེན་པ་ནི་ཡུལ་ལ་ཉེས་པ་མཐོང་བས་འཇིག །དེ་ལྟར་དབང་སོགས་ལ་དེ་མིན། །བྱིས་སོགས་
ལ་ཡང་མཐོང་ཕྱིར་དང་། །སྐྱོན་ལྡན་ལ་ཡང་ཡོད་ཕྱིར་དང་། །ཡོན་ཏན་ལྡན་ཡང་གཞན་
དག་ལ། །མེད་ཕྱིར་འདས་པ་ལ་སོགས་པ། །བདག་གི་བ་ལ་མེད་ཕྱིར་རོ། །དེ་ལྟར་དབང་
སོགས་ལ་ཡོན་ཏན་མཐོང་བས་འཛིན་པ་ དང་སྐྱོན་མཐོང་བས་འདོར་བ་དེ་མིན་ཏེ་བྱིས་པ་དང་ཕྱུགས་ལ་་་
སོགས་པ་ཡོན་ཏན་མ་ངེས་པ་ལ་ཡང་དབང་སོགས་ལ་ཞེན་པ་མཐོང་བའི་ཕྱིར་དང༌། དབང་པོ་སྐྱོན་ལྡན་
ལ་ཡང་ཞེན་པ་ཡོད་པའི་ཕྱིར་དང་། ཡོན་ཏན་ལྡན་དུ་ཚུད་ན་ཡང་ཆགས་བྲལ་གཞན་དག་ལ་ཞེན་པ་མེད་
པའི་ཕྱིར་དང་ཡོན་ཏན་ཡོད་ཀྱང་བདག་ཉིད་ཀྱི་འདས་པའི་དབང་པོ་ལ་སོགས་པ་བདག་གི་བ་ལའང་ཞེན་
པ་མེད་པའི་ཕྱིར་རོ། །མཛོད་ལས་ག ཞན་དག་དགྲ་བོའི་དབང་སོགས་ལ་འཆད་དོ། །གལ་ཏེ་ཉེས་པ་
མཐོང་བ་ལས་བདག་གི་བའི་བློ་མེད་པར་འགྱུར་ལ། དེ་མེད་པའི་ཕྱིར་ཞེན་པ་མེད་པར་འགྱུར་ཏེ། ཡོན་
ཏན་མཐོང་པ་ལས་བྱུང་བའི་བདག་གི་བར་ལྟ་བ་ཉེས་པ་མཐོང་བས་བསལ་བའི་ཕྱིར་རོ་ཞེ་ན་དེ་ནི་མ་ཡིན་
ཏེ། སྔར་བཤད་པའི་ཚུལ་དེ་ཉིད་ཀྱི་ཕྱིར་ན་བདག་གི་བའི། །བློ་རྒྱུའང་ཡོན་ཏན་མཐོང་བས་
མིན། །དེ་ཕྱིར་ཡོན་ཏན་མིན་མཐོང་བས། །དེ་ཡང་སྤོང་བ་མ་ཡིན་ནོ། །
བཞི་པ་འཁྲུལ་བའི་སྟོབས་ཀྱིས་སྐྱོན་ལ་ཡོན་ཏན་དུ་མཐོང་བ་ནི། གཞན་ཡང་ཡོད་མིན་ཡོན་ཏན་
ནི། སྒྲོ་འདོགས་ཆགས་པས་དེར་ཡང་མཐོང་། །གལ་ཏེ་ཉེས་པ་མཐོང་བས་ཞེན་པ་སྤོང་ན་ཉེས་པ་
མཐོང་བ་དེ་ཡང་ཡུལ་ལ་གཙང་བ་ལ་སོགས་པའི་ཡོན་ཏན་ཡོད་པ་མ་ཡིན་པ་ལ། གཙང་བ་ལ་སོགས་པར་
199



སྒྲོ་འདོགས་པའི་དབང་གིས་ཆགས་པ་སྐྱེ་བར་བྱེད་པ་ཡིན་ནོ། །གལ་ཏེ་སེམས་དབུ་མར་གནས་པའི་ཚེ་
ཉེས་པ་མཐོང་ཞིང་ཡོན་ཏན་སྒྲོ་མི་འདོགས་སོ་ཞེ་ན། ཞེན་པས་དབུ་མར་གནས་པ་ཉིད་མི་འཐོབ་བོ། །
དྲུག་པ་དེ་དག་གི་མཇུག་བསྡུ་བ་ནི། དེས་ན་དེ་རྒྱུ་གནོད་མེད་ཅན། །བསྒྲུབས་པས་དེ་ལ་
ཇི་ལྟར་གནོད། །སྐྱོན་ཡོན་དུ་ཤེས་པ་བླང་དོར་ལ་འཁྲུལ་བ་དེས་ན། བདག་གི་བ་ལ་ཞེན་པ་དེའི་རྒྱུ་
བདག་ཏུ་ལྟ་བ་ལ་གནོད་པ་མེད་པ་ཅན་གྱི་དབང་སོགས་ལ་སྐྱོན་དུ་མཐོང་བ་དེ་བསྒྲུབས་པས་བདག་གི་་་༌
བར་ཞེན་པ་དེ་ལ་ཇི་ལྟར་གནོད་དེ། དེ་སྐྱོན་ཅན་དུ་མཐོང་ཡང༌། དེ་བས་བཟང་བ་ལ་དོན་དུ་གཉེར་
བ་ཡོད་པའི་ཕྱིར་ཆགས་བྲལ་དུ་མི་འགྱུར་ཏེ། རྒྱན་ལས། དེ་ལྟ་ཡིན་ན་དེ་ཡི་ནི། །གནོད་བྱེད་དེ་ཉིད་
སྤོས་པ་ཡིན། །མ་ཡིས་ཟོས་པ་ཅི་འདྲ་བ། – །མཁའ་འགྲོ་མས་ཀྱང་དེ་འདྲ་ཉིད། །ཅེས་སོ། །
གཉིས་པ་རང་བཞིན་དང་སྐྱེས་བུ་ཐ་དད་དུ་ཤེས་པ་གྲོལ་བའི་རྒྱུ་མ་ཡིན་པར་བསྟན་པ་ནི། གྲངས་
ཅན་དག་ན་རེ། བདག་ཏུ་ལྟ་བ་རྣམས་ལ་ནི་སྡུག་བསྔལ་བསྒོམས་པས་གྲོལ་བ་མ་ཡིན་གྱི། །འོན་ཀྱང་
རང་བཞིན་དང་སྐྱེས་བུའི་བྱེ་བྲག་ཤེས་ཏེ་དག་པ་གཙོ་བོའི་ནང་དུ་ཞུགས་པ་ལས་གྲོལ་བ་ཡིན་ནོ། །
འཁོར་བ་ནི་བདེ་བ་ལ་སོགས་པའི་རང་བཞིན་དེ་སྐྱེས་བུ་དབང་སོགས་ལས་ཐ་དད་པར་མ་བཟུང་པས་་་་
དག་དུ་ཡང་ཞུགས་ཏེ་མ་གྲོལ་བ་ཡིན་ཏེ། སྐྱེས་བུ་འདི་ནི་དོན་དམ་དུ། །རྟོགས་པ་དག་པའི་རང་བཞིན་
ཏེ། །རང་བཞིན་གཞན་དུ་མ་ཤེས་ཏེ། །རྨོངས་པས་འཁོར་པར་བརྟེན་པ་ཡིན། །ཞེས་སོ། །
འདི་དགག་པ་ལ་གཉིས་ལས། །དང་པོ་ ཐ་དད་དུ་ཤེས་པས་གྲོལ་ན་ཧ་ཅང་ཐལ་བ་ནི། མཆོག་
གཞན་དོན་དུ་གཉེར་ཕྱིར་དང། །སྐྱེ་འཇིག་བློ་ཅན་ཉིད་ཀྱི་ཕྱིར། །སྐྱེ་བོ་འདི་ཡིས་དབང་
སོགས་ལས། །བདག་ནི་ཐ་དད་གྱུར་པར་ཤེས། །དེ་ལྟ་ན་སྐྱེ་བོ་རྣམས་ཐོག་མ་ཉིད་ནས་གྲོལ་བར་
འགྱུར་ཏེ། རང་བཞིན་དང་སྐྱེལ་བུ་ཐ་དད་དུ་ཤེས་པའི་ཕྱིར་རོ། །རང་བཞིན་ནི་བདག་གམ་གཙོ་
བོ་ཡིན་ལ། སྐྱེས་བུ་ནི་དབང་པོ་ལ་སོགས་པ་ཡིན་ཏེ་དེ་ལ་བདེ་སོགས་ཞེས་ཀྱང་བྱའོ། །འགའ་
ཞིག་གིས་བདེ་སོགས་གཙོ་བོ་དང་སྐྱེས་བུ་བདག་ཏུ་འཆད་པ་མི་འཐད་དེ། བདེ་སོགས་རྗེས་འགྲོ་མེད་
པར་བཤད་པ་དང་གཙོ་བོ་ཐམས་ཅད་ལ་རྗེས་སུ་འགྲོ་བ་འགལ་བའི་ཕྱིར་རོ། །བདག་གམ་རང་བཞིན་
དང་སྐྱེས་བུ་བདེ་སོགས་ཐ་དད་པ་ཡིན་ཏེ། ཆོས་འགལ་བ་གནས་པའི་ཕྱིར་རོ། །རྒྱུན་ལས། བདག་
ནི་རྗེས་སུ་འགྲོ་བ་ཡིན་ལ། བདེ་བ་ལ་སོགས་པ་ནི་ལྡོག་པ་ཡིན་ནོ་ཞེས་སོ། །འཁོར་བ་པ་འདི་དག་གིས་
ཀྱང་རང་བཞིན་དང་སྐྱེས་བུ་དབང་སོགས་ཐ་དད་དུ་ཤེས་པ་ཡིན་ཏེ། དམན་པ་དོར་ནས་མཆོག་གཞན་
དོན་དུ་གཉེར་བའི་ཕྱིར། དམན་པ་ནི་དབང་སོགས་ཡིན་ལ། མཆོག་ནི་དོན་དམ་རྟོགས་པ་དག་པ་
200



ཡིན་པས་སོ། །གཞན་ཡང་ད བང་སོགས་ནི་སྐྱེ་འཇིག་ཏུ་འཛིན་པའི་བློ་ཅན་ཉིད་ཡིན་པའི་ཕྱིར། །
བདག་སྐྱེ་འཇིག་མེད་པ་ལས་ཐ་དད་དུ་རྟོ གས་པར་གྲུབ་བོ། །གཙོ་བོས་རྣམ་འ གྱུར་མ་སྤྲོས་པའི་སྔ་རོལ་
ཏུ་བདག་གཙོ་བོའི་ནང་དུ་ཞུགས་པའི་ཕྱིར། འཁོར་བ་པ་མ་ཡིན་པར་འགྱུར་རོ། །
གཉིས་པ་གཅིག་ཏུ་ཤེས་པ་འཆིང་བ་མ་ཡིན་པར་བསྟན་པ་ནི། དེ་ཕྱིར་གཅིག་ཉིད་མཐོང་བས་
ཀྱང། །ཆགས་མིན་བདག་ལ་ཆགས་པ་དེ། །དམིགས་པའི་ནང་གི་ཡན་ལག་པ། །ངོ་བོ་
ཉིད་ཀྱིས་རྗེས་ཆགས་འགྱུར། །རང་བཞིན་དང་སྐྱེས་བུ་ཐ་དད་དུ་ཤེས་པ་གྲོལ་བའི་རྒྱུ་མ་ཡིན་པ་
དེའི་ཕྱིར་དེ་གཉིས་གཅིག་ཏུ་མཐོང་བས་ཀྱང་འཁོར་བར་ཆགས་པ་མ་ཡིན་གྱི། །འོ་ན་བདག་གི་བ་ལ་
ཆགས་པ་དེ་གང་ལས་སྐྱེ་ཞེ་ན། བདག་ལ་ཆགས་པའི་གང་ཟག་དེ། དམིགས་པ་ནི་དམིགས་པར་བྱེད་
པ་སྟེ་རྣམ་པར་ཤེས་པ་ཡིན་ལ་དེའི་རྒྱུ་ནང་གི་ཡན་ལག་ནི་ད བང་པོ་ལ་སོགས་པའོ། །དེ་དག་ལ་བདག་
ཏུ་བཟུང་བའི་ངོ་བོ་ཉིད་ཀྱིས་བདག་གི་བ་མཐའ་དག་ལ་རྗེས་སུ་ཆགས་པར་འགྱུར་བ་ཡིན་ནོ། །
གསུམ་པ་སྡུག་བསྔལ་ལ་ཡིད་བྱུང་བ་ཙམ་ཆགས་བྲལ་མ་ཡིན་པར་བསྟན་པ་ནི། སྡུག་བསྔལ་
བསྒོམས་པས་གྲོལ་བ་ཐོབ་སྟེ། ཕུང་པོ་སྡུག་བསྔལ་དུ་མཐོང་ན་དེ་ལས་སྐྱོ་བ་སྐྱེས་ཏེ་ཆགས་པ་དང་བྲལ་
བར་འགྱུར་རོ། །ཞེ་ན། གང་ཞིག་ད་ལྟར་སྡུག་བསྔལ་བས། །ཡིད་འབྱུང་དེ་འདྲ་སྡང་ཡིན་
གྱི། །ཆགས་བྲལ་མ་ཡིན་དེའི་ཚེ་ཡང། །ཆགས་ཡོད་སྐབས་གཞན་ཚོལ་ཕྱིར་རོ། །སྐྱེས་
བུ་གང་ཞིག་ད་ལྟར་ཕུང་པོ་འདི་སྡུག་བསྔལ་བར་མཐོང་བས་ཡིད་འབྱུང་བར་འགྱུར་མོད་ཀྱི་དེ་འདྲ་བ་ནི་་་
ཞེ་སྡང་ཡིན་གྱི་ཆགས་བྲལ་མ་ཡིན་ནོ། །ཡིད་འབྱུང་བ་དེའི་ཚེ་ཡང་ཆགས་པ་ཡོད་དེ། དེ་བས་བདེ་
བའི་སྐབས་ག། ཞན་ཚོལ་བའི་ཕྱིར་རོ། །ཞེ་སྡང་དེ་ནི་སྡུག་བསྔལ་གྱི་རྒྱུ་ཅན་ཡིན་པའི་ཕྱིར། །དེ་ནི་
དེ་སྲིད་ཙམ་དུ་གནས། །སྡུག་བསྔལ་དེ་ལོག་ན་ནི་རང་ཉིད་ཀྱི། །རང་བཞིན་ཆགས་དང་
བཅས་པ་ཉིད་ལ་སླར་བརྟེན་པར་འགྱུར་རོ། །
འོ་ན་ཆགས་པ་དང་བྲལ་བ་དེ་ཇི་ལྟ་བུ་ཞེ་ན། གཉིས་པ་རང་གི་ལུགས་ཀྱི་ཆགས་བྲལ་བསྒྲུབ་པ་ལ་
གཉིས་ལས། དང་པོ་ཆགས་བྲལ་ངོས་གཟུང་བ་ནི། བླང་དང་དོར་བྱ་སྤངས་པའི་ཕྱིར། །
ཐམས་ཅད་ལ་ནི་མཉམ་སྙོམས་ཅན།། །ཙན་དན་སྟེའུ་མཚུངས་པ་ལ། །ཆགས་བྲལ་ཞེས་
ནི་བརྗོད་པ་ཡིན། །ཆགས་བྲལ་གང་ཡིན་པ་དེ་ནི་ཕན་པ་བླང་བ་དང་གནོད་པ་འདོར་བ་མ་ཡིན་གྱི།
ནང་དུ་བདག་ཏུ་ཞེན་པ་མེད་པ་ཉིད་ཀྱིས་བླང་དོར་དང་བྲལ་བས་ཙན་དན་དང་སྟེའུ་མཚུངས་པར་ཐམས་
ཅད་ལ་མཉམ་སྙོམས་པ་སྟེ། འགའ་ཞིག་ལ་ཡིད་བྱུང་ཡང་འགའ་ཞིག་འདོད་པ་དེ་ནི་ཆགས་བྲལ་མ་ཡིན་
201



ནོ། །
གཉིས་པ་སྡུག་བསྔལ་བསྒོམ་པར་གསུངས་པ་དང་འགལ་བ་སྤང་བ་ནི། སྡུག་བསྔལ་བསྒོམས་པས་
མི་གྲོལ་ན། །བཅོམ་ལྡན་འདས་ཀྱིས་སྡུག་བསྔལ་བསྒོམ་པར་གསུངས་པ་དང་འགལ་ལོ་ཞེ་ན། འདུ་
བྱེད་སྡུག་བསྔལ་ལ་དགོངས་ནས། །སྡུག་བསྔལ་བསྒོམ་པར་གསུངས་པ་ཡིན། །སྡུག་བསྔལ་
བསྒོམ་པར་གསུངས་པ་དེ་ནི་སྡུག་བསྔལ་གྱི་སྡུག་བསྔལ་བསྒོམ་པར་གསུངས་པ་མ་ཡིན་གྱི། སྐད་ཅིག་
གི་འཇིག་པ་ཁྱབ་པ་འདུ་བྱེད་ཀྱི་སྡུག་བསྔལ་བསྒོམས་པར་གསུངས་པ་ཡིན་ནོ། །འདུ་བྱེད་ཀྱི་སྡུག་
བསྔལ་བསྒོམ་པ་ཉིད་བདག་མེད་པ་བསྒོམས་པ་ཡིན་ཏེ། ངེད་ཀྱི་དེ་ཡང་རྐྱེན་ལས་སྐྱེས། །དེ་ཡང་
བདག་མེད་ལྟ་རྟེན་ཡིན། །ངེད་ཀྱི་ལུགས་ལ་མི་རྟག་པ་བསྒོམས་པའི་རྐྱེན་ལས་བདག་མེད་པའི་
རྟོ གས་པ་སྐྱེས་པ་མི་རྟག་པ་བསྒོམ་པ་དེ་ནི་བདག་མེད་པར་ལྟ་བའི་རྟེན་ནམ་རྒྱུར་གྱུར་པ་ཡིན་ནོ། །
བདག་མེད་པར་ལྟ་བ་དེ་བདག་ཏུ་འཛིན་པས་སྟོང་པའི་ཕྱིར། སྟོང་པ་ཉིད་དུ་ལྟ་བ་སྟེ། དེ་ཡིས་
འཆིང་བ་མཐའ་བ་དག་ལས་གྲོལ་བར་འགྱུར་བ་ཡིན་གྱི་དེས་ན་ཐར་པ་འདོད་པ་རྣམས་ཀྱིས་བསྒོམ་པར་
བྱ་བ་ལམ་གྱི་གཙོ་བོ་ནི་སྟོང་པ་ཉིད་དུ་ལྟ་བ་ཁོ་ན་ཡིན་ནོ། །ཅི་བྱམས་པ་དང་སྙིང་རྗེ་ལ་སོགས་པ་ཡང་
བསྒོམ་པར་བྱ་བ་མ་ཡིན་ནམ་ཞེ་ན། བསྒོམ་པ་ལྷག་མ་དེ་དོན་ཡིན། །སྟོང་པ་ཉིད་དུ་བསྒོམ་པ་
ལས་གཞན་པ་རྣམས་ནི་སྟོང་པ་ཉིད་དེ་ཁོ་ན་རྟོ གས་པའི་དོན་ནམ་ཡན་ལག་ཏུ་གསུངས་པ་ཡིན་ཏེ། བྱམས་
པ་ལ་སོགས་པས་ཀྱང་ཉོན་མོངས་པ་རྩ་བ་ནས་འབྱིན་པར་མི་ནུས་ལ། །ཚུལ་ཁྲིམས་ལ་སོགས་པས་དལ་
འབྱོར་ཐོབ་ཅིང་ཡུལ་ལ་མངོན་པར་དགའ་བ་མེད་པས་ཞི་གནས་འགྲུབ་ཅིང་། དེ་ལས་ལྷག་མཐོང་སྟོང་
པ་ཉིད་ཀྱི་རྟོ གས་པ་སྐྱེ་བར་འགྱུར་བས། གཞན་ཐམས་ཅད་སྟོང་ཉིད་རྟོ གས་པའི་ཡན་ལག་ཡིན་ཏེ། །
ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་སྤོང་བར་ཤེས་གྱིས་ལ། །ཐོག་
མར་ཞི་གནས་བཙལ་བྱ་དེ་ཡང་ནི། །འཇིག་རྟེན་ཆགས་པ་མེད་ལ་མངོན་དགས་འགྲུབ། །ཅེས་པ་
དང༌། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །དེའི་ཕྱིར་ན་
སྡུག་བསྔལ་དག། །ཞི་བར་འདོད་པས་ཤེས་རབ་བསྐྱེད། །ཅེས་གསུངས་སོ། །སློབ་དཔོན་དབྱིག་
གཉེན་གྱིས་ཀྱང་། ཆོས་རྣམས་རབ་ཏུ་རྣམ་འབྱེད་ མེད་པ་ཉོན་མོངས་རྣམས། །གང་ཕྱིར་ཉེ་བར་ཞི་
བར་བྱ་བའི་ ཐབས་མེད་ལ། །དེ་མེད་པས་ ཀྱང་འཇིག་རྟེན་སྲིད་མཚོ་འདིར་འཁྱམས་ཏེ། །དེ་བས་དེ་
ཕྱིར་འདི་ནི་སྟོན་པས་གསུངས་སོ་ལོ། །ཞེས་སོ། །འདུ་བྱེད་མི་རྟག་པར་གོམས་པས་བདག་མེད་པ་
ལྟོགས་པར་འགྱུར་བ་དེ་ཡང་། དེ་ཕྱིར་མི་རྟག་ལས་སྡུག་བསྔལ། །སྡུག་བསྔལ་ལས་ནི་བདག་
202
，



མེད་གསུངས། །བཅོམ་ལྡན་འདས་ཀྱིས་དགེ་སློང་དག་གཟུགས་རྟག་པ་ཡིན་ནམ་མི་རྟག་པ་ཡིན།་
བཙུན་པ་མི་རྟག་པ་ལགས་སོ། །གང་མི་རྟག་པ་དེ་སྡུག་བསྔལ་བ་ཡིན་ནམ་བདེ་བ་ཡིན། བཙུན་པ་
སྡུག་བསྔལ་བ་ལགས་ཏེ། གང་མི་རྟག་པ་དེ་ནི་སྡུག་བསྔལ་བ་རྣམ་པར་འགྱུར་བའི་ཆོས་ཅན་ལགས་སོ། །
དེ་ལ་འདི་ནི་ངའི་འོ། །འདི་ནི་ང་ཡིན་ནོ། །འདི་ནི་ངའི་བདག་གོ་ཞེས་བལྟར་རུང་ངམ། བཙུན་
པ་མ་ལགས་སོ་ཞེས་གསུངས་པས་མི་རྟག་པར་རྟོ གས་པ་ལས་བདག་མེད་པར་རྟོ གས་པར་གསུངས་སོ། །
མཛོད་ ལས་ཚིགས་བཅད་གཉིས་པོ་འདིའི་སྦྱོར་ཚུལ་གཞན་དུ་བཤད་དོ། །
གསུམ་པ་གཞན་ གྱི་ཆགས་བྲལ་འཁོར་བ་པ་ཉིད་དུ་བསྟན་པ་ནི། ཆགས་བྲལ་མིན་དང་སྲེད་
ལྡན་དང། །རྩོམ་པ་ཀུན་ལ་བརྟེན་པ་དེ། །ཉོན་མོངས་ལས་ལས་གྲོལ་མ་ཡིན། །དེ་འདྲ་
འཁོར་བ་པ་ཞེས་བྱ། །བདག་བསྒོམས་ཤིང་བདག་ཏུ་བཟུང་བ་ལ་གྲོལ་བ་མིན་ཏེ། བདག་ལ་ཆགས་
པ་ དང་བྲལ་བ་མིན་ན། བདག་བདེ་བའི་རྒྱུ་ལ་སྲེད་པ་དང་ལྡན་ཞིང་། དེ་དང་མི་མཐུན་པ་ལ་སྡང་པ་
དང་། དེ་དག་ལས་མ་བྱིན་པར་ལེན་པ་དང་། སྲོག་གཅོད་པ་ལ་སོགས་པའི་རྩོམ་པ་ཀུན་ལ་བརྟེན་ཞིང་
ལས་ལ་འཇུག་པ་འགྱུར་ལ། དེ་ལས་ངན་སོང་ལ་སོགས་པའི་ལུས་བླངས་ཏེ་སྐྱེ་རྒ་ན་འཆི་ལ་སོགས་པའི་
སྡུག་བསྔལ་རྒྱུན་མི་འཆད་པས་དེ་འདྲ་པ་ནི་འཁོར་བ་པ་ཞེས་བརྗོད་པ་ཡིན་གྱི། དེ་ལ་ཐར་པའི་དྲི་ཙམ་
ཡང་ཡོད་རེ་སྐན། །
བཞི་པ་བདག་གི་བ་མི་འདོད་ན། བདག་ཉིད་ཀྱང་མི་འཐད་པར་འགྱུར་བ་ནི། བདག་གི་ཉིད་
ནི་མི་འདོད་ན། །དེ་ཡི་ཟ་བ་པོ་ཡང་མེད། །བྱ་དང་ལོངས་སྤྱོད་མཚན་ཉིད་ཅན། །དེ་
ཚེ་དེ་ཡི་བདག་ཀྱང་མེད། །རིག་བྱེད་ཀྱི་མཐའ་གསང་བར་སྨྲ་བ་དག་ན་རེ། བདག་ཡོད་ ཀྱང་
བདག་གི་བ་ཁོ་ན་དོན་དམ་པར་ཡོད་པར་མི་འདོད་པས་གྲོལ་བ་ཐོབ་སྟེ་ཆགས་པ་ནི་ཡུལ་ལས་འབྱུང་བའི་་
ཕྱིར་རོ་ཞེ་ན། །བདག་གི་བ་མེད་པར་ཡང་མ་གྲུབ་སྟེ། ཟས་གོས་ལ་སོགས་པ་མཐོང་བས་སོ། །
དེ་ནི་མ་རིག་པའི་དབང་གིས་ཡིན་ནོ་ཞེ་ན། ཇི་སྲིད་བདག་ཏུ་འཛིན་པ་དེ་སྲིད་དུ་མ་རིག་པ་ཡང་ཡོད་
དེ། མ་རིག་པ་བདག་ལས་གཞན་མ་ཡིན་ པའི་ཕྱིར། བདག་ཏུ་འཛིན་ན་འདིའི་འཁྲུལ་བ་ནམ་ཡང་ལྡོག་པ་
མེད་དོ། །གལ་ཏེ་བདག་གི་བ་ཉིད་དོན་དམ་པར་མེད་ན། བདག་གི་བ་དེའི་ཟ་བ་པོའམ་ལོངས་སྤྱོད་
པ་པོ་ལ་བདག་ཅེས་བརྗོད། ལོངས་སྤྱད་བྱའི་བདག་གི་བ་ཉིད་དོན་དམ་པར་མི་འདོད་ན། དེའི་ཟ་བ་
པོ་བདག་ཀྱང་མེད་པར་འགྱུར་ཏེ། ཟ་བ་པོ་ནི་བཟའ་བྱ་ལ་ལྟོས་པའི་ཕྱིར་རོ། །བདག་ནི་བྱ་བ་དང་
ལོངས་སྤྱོད་པ་པོའི་མཚན་ཉིད་ཅན་ ཡིན་པའི་ཕྱིར། བདག་གི་བ་མེད་ན་བྱ་བ་དང་ལོངས་སྤྱོད་པ་པོ་
203



མེད་པར་འགྱུར་བས་བདག་ཉིད་མེད་པར་འགྱུར་རོ། །
ལྔ་པ་མཇུག་བསྡུས་ཏེ་གྲོལ་བའི་རྒྱུ་བསྟན་པ་ནི། བདག་ཏུ་ལྟ་བ་ལས་གྲོལ་བ་མེད་པ། །དེ་ཕྱིར་
གྲོལ་འདོད་ཐོག་མེད་པའི། །རྒྱུ་ཅན་རིགས་མཐུན་ས་བོན་ལས། །བྱུང་བའི་འཇིག་ཚོགས་
ལྟ་བ་དག །རྩ་བ་ཉིད་ནས་དབྱུང་བར་གྱིས། །འཇིག་ཚོགས་ལ་ལྟ་བ་དེ་ནི་རྒྱུ་རི གས་མཐུན་ཐོག་
མ་མེད་པའི་བག་ཆགས་གོམས་པའི་ས་བོན་ལས་བྱུང་བ་འབྲས་བུ་འཁོར་བའི་ཉེས་པ་མཐའ་དག་སྐྱེད་པར་
བྱེད་པ་ཡིན་པས། བདག་ཏུ་ལྟ་བ་འཇིག་ཚོགས་ལ་ལྟ་བའི་མིང་ཅན་དེ་ནི་གྲོལ་བ་དོན་དུ་གཉེར་བ་རྣམས་
ཀྱིས་རྩ་བ་ནས་དབྱུང་བར་བྱ་བ་ཡིན་ནོ། །
གསུམ་པ་ངེས་པར་འབྱིན་པའི་རྣམ་པ་ལ་གསུམ་སྟེ། གཞན་གྱི་ལུགས་ཀྱི་ངེས་འབྱིན་དགག་པ་
དང་། །རང་གི་ལུགས་ཀྱི་ངེས་འབྱིན་ངོས་གཟུང་བ་དང༌། དེ་ལ་བརྩད་པ་སྤང་བའོ། །
དང་པོ་ལ་གཉིས་ཏེ། སྒྲུབ་བྱེད་དགག་པ་དང་། གནོད་བྱེད་བརྗོད་པའོ། །དང་པོ་ལ་གསུམ་
ལས། དང་པོ་ལུང་ཙམ་ཡིད་ཆེས་སུ་མི་རུང་བ་ནི། ཡང་དག་རྒྱལ་པ་པ་ལ་སོགས་པ་དག་ན་རེ། སྐྱེ་བའི་རྒྱུ་
ལས་དང་ལུས་དང་ཉོན་མོངས་པ་རྣམས་ཡིན་ནའང་། ལས་ཉིད་ཀྱིས་འཁོར་བའི་ཕྱིར་སྡར་བྱས་པའི་
ལས་ནི་དཀའ་ཐུབ་ཀྱི་ཟད་པར་བྱེད་ལ། མ་འོངས་པའི་ལས་མི་བྱེད་པའི་ཆུ་ལོན་གྱིས་བསྡམ་པར་བྱའོ། །
དེ་ཡང་བདག་ཡོད་པ་ཉིད་དང་། དེའི་ཐར་པ་ཡང་ལུང་ལས་གྲུབ་པ་ཡིན་ལ་ཐར་པ་ནི་བདེ་བའི་རང་
བཞིན་ཡིན་ཞིང་། འཁོར་བ་ནི་ཚིམ་པར་བྱེད་པ་མ་ཡིན་པས་ཐར་པ་དེ་ནི་དབང་བསྐུར་བའི་ཆོ་ག་ལས་
གྲུབ་པར་དྲང་སྲོང་རྣམས་ཀྱིས་བཤད་དེ། དེ་སྐད་དུའང་། དབང་པོ་ལས་འདས་རིག་བྱ་མིན། །
དངོས་པོ་མིག་གིས་མཐོང་བ་ཡི། །དྲང་སྲོང་དེ་དག་ཚིག་ལ་ནི། །རྗེས་སུ་དཔག་པས་གནོད་མ་ཡིན།།
སྐྱེས་བུས་མ་བྱས་པའི་ཚིག་ལ་ཡང་མི་གནོད་དོ། །ཞེས་ཟེར་རོ། །
འདི་དགག་པ་ནི། ལུང་ནི་དེ་ལྟའི་དངོས་ཡིན་པའི། །རྒྱུ་མ་མཐོང་བ་རྣམས་ལ་ནི། །ལུང་
ཙམ་གྱིས་ནི་གྲོལ་བར་ཡང་། །སྨྲ་བ་ཡོངས་སུ་མགུ་བྱེད་མིན། །ལུང་ནི་དོན་དེ་དང་དེ་ལྟ་བུའི་
དངོས་པོ་ལ་ངེས་པར་བྱེད་པའི་རྒྱུའམ། ཚད་མ་མ་མཐོང་བ་རྣམས་ལ་ནི་ལུང་ལས་འབྱུང་བ་ཙམ་གྱིས་
གྲོལ་བར་སྨྲ་བ་ནི། །རྟོག་ལྡན་ཡོངས་སུ་མགུ་ བར་བྱེད་པ་མ་ཡིན་ཏེ། སྒྲ་དང་དོན་ལ་མེད་ན་མི་འབྱུང་
བའི་འབྲེལ་བ་མེད་པའི་ཕྱིར་དང་། དབང་པོ་ལས་འདས་པ་མཐོང་བའི་ཚིག་ལ་རྗེས་སུ་དཔག་པས་མི་
གནོད་ནའང་། དབང་པོ་ལས་འདས་པ་མཐོང་བའི་ཚིག་ཉིད་ཡིན་པར་མི་རྟོ གས་སོ། །
གཉིས་པ་ས་བོན་དང་ཆོས་མཚུངས་ན་ཧ་ཅང་ཐལ་བ་ནི། ལུང་ལས་འབྱུང་བ་ནི་བདེན་པ་ཡིན་ཏེ།
204
I
，



ས་བོན་འགའ་ཞིག་ལ་ལུང་ལས་འབྱུང་བའི་སྔགས་ཀྱིས་བསྣུན་པ་ནི། མི་སྐྱེ་བར་མཐོང་བས་སྐྱེས་བུ་ལ་
ཡང་ལུང་ལས་འབྱུང་པའི་ཆོ་གས་སྐྱེ་ བར་མི་འགྱུར་རོ། །ཞེ་ན། ས་བོན་སོགས་གྲུབ་ཆོ་ག་ནི། |
སྐྱེས་བུ་མི་སྐྱེད་པར་ནུས་མིན། །ཏིལ་མར་བསྐུས་དང་མེས་བསྲེགས་སོགས། །ལས་ཀྱང་
གྲོལ་བར་ཐལ་ཕྱིར་རོ། །
གསུམ་པ་ཡང་ལྕི་སེམས་ཀྱི་ཆོས་སུ་མ་གྲུབ་པ་ནི། འདི་ལ་ཚད་མ་མཐོང་བ་ཡང་ཡོད་དེ། སྡིག་
ཅན་འགའ་ཞིག་གིས་མི་ལྔ་བསྟེན་པ་ལ་སོགས་པ་ལུང་ལས་འབྱུང་བའི་དཀའ་ཐུབ་ཀྱི་ཆོ་ག་ཡུན་རིང་དུ་་་་༌་
བྱས་པས་ལུས་སྔར་ལྕི་བ་ཡང་བར་འགྱུར་བ་མཐོང་བས་སོ། །ཞེ་ན། སྔར་ལྕི་བ་དག་ཕྱིས་ཡང་
ཕྱིར། །སྡིག་པ་བཅོམ་པར་བྱས་པ་མིན། །དཀའ་ཐུབ་འདི་ཡིས་ལུས་ཀྱི་ལྕི་ཉིད་མེད་འགྱུར་
གྱི། །ལུས་ཅན་མིན་ཕྱིར་སྡིག་པ་ནི་ལྕི་བའི་ཆོས་སུ་གྲུབ་པ་མིན་ནོ། །
གཉིས་པ་གནོད་བྱེད་བརྗོད་པ་ལ་གསུམ་སྟེ། དགག་པ་དངོས་དང་། དེའི་ལན་དགག་པ་དང་།
བཀག་པ་ལ་མི་འཐད་པ་སྤང་བའོ། །
དང་པོ་ལ་གཉིས་ལས། དང་པོ་སྐྱེ་རྒྱུ་ངོས་གཟུང་བ་ནི། ལོག་ཤེས་དང་ནི་དེ་ལས་བྱུང་། །
སྲེད་པ་སེམས་པའི་དབང་དག་གིས། །དམན་གནས་འགྲོ་བ་སྐྱེ་བ་ཡིན། །དེ་ཕྱིར་དེ་
བཅད་འགྲོ་མི་འགྱུར། །དེ་ཙམ་ལས་ནི་འབྱུང་བའི་ཕྱིར། །སྐྱེ་ལ་དེ་དག་ཉིད་ནུས་ཡིན།།
འཁོར་བར་སྐྱེ་བའི་རྒྱུ་ནི་བདེ་བ་མ་ཡིན་པ་ལ་བདེ་ བར་འདུ་ཤེས་པའི་ལོག་ཤེས་དང༌། དེ་ཐོབ་པར་སྲིད་
པའི་འདོད་ཆགས་ཏེ། སེམས་པ་གཉིས་པོ་དེ་དག་གི་དབང་གིས་གྲོང་གི་ཕན་མོ་ལ་སོགས་པ་དམན་པའི་
གནས་ཀྱི་འགྲོ་བར་སྐྱེ་བ་ཡིན་ནོ། །དེའི་ཕྱིར་སེམས་པ་གཉིས་པོ་དེ་དག་རྒྱུན་བཅད་ན་འཁོར་བར་འགྲོ་
བར་མི་འགྱུར་བས། གཉིས་པོ་དེ་ཙམ་ལས་ནི་སྐྱེ་བ་དེ་འབྱུང་བའི་ཕྱིར་སྐྱེ་བ་ལེན་པ་ལ་སེམས་པ་དེ་དག་
ཉིད་ཀྱི་ནུས་པ་ངེས་པ་ཡིན་ནོ། །།
གཉིས་པ་ཆོ་གས་སྐྱེ་རྒྱུ་ལ་མི་གནོད་པ་ནི་ལས་སྐྱེ་རྒྱུ་མ་ཡིན་ནམ་ཞེ་ན། སེམས་པ་དེ་དག་རང་
ཉིད་ལས། །ཡིན་ཕྱིར་སྐྱེ་རྒྱུ་ཉམས་པ་མེད། །སེམས་པ་གཉིས་པོ་དེ་དག་རང་ཉིད་ལས་ཡིན་པས་
ལས་སྐྱེ་རྒྱུ་ཡིན་མོད་ཀྱི། དབང་ལ་སོགས་པ་ལུང་ལས་འབྱུང་བའི ཆོ་གས་སེམས་པ་དེ་དག་ཉམས་པར་
བྱས་པ་མེད་པའི་ཕྱིར་སླར་ཡང་སྐྱེ་བར་འགྱུར་རོ། །
གཉིས་པ་དེའི་ལན་དགག་པ་ལ་གཉིས་ལས། །འདོད་པ་བརྗོད་པ་ནི། འགྲོ་དང་རྟོགས་རྟེན་
བྱེད་པ་ཡིན། །དེ་ནི་མ་མཐོང་བ་ལས་འགྱུར། །མ་མཐོང་ཞིག་ཕྱིར་འགྲོ་བ་མེད། །དེས་
，
205



ན་འདུ་བྱེད་སེམས་པ་མིན། །སྐྱེ་གནས་གཞན་དུ་འགྲོ་བའི་རྟེན་ནི་ལག་པ་དང༌། རྐང་པ་དང་། །
ངག་དང་། བཤང་ལམ་དང༌། ཕོ་དང་མོའི་དབང་པོ་སྟེ་ལས་ཀྱི་དབང་པོ་རྣམས་ཡིན་ལ། ཡུལ་
གཟུགས་ལ་སོགས་པ་རྟོགས་པའི་རྟེན་ནི། མིག་དང་། རྣ་བ་དང༌། སྣ་དང༌། ལྕེ་དང་། ལུས་དང་།
ཡིད་ཀྱི་དབང་པོ་སྟེ། བློའི་དབང་པོ་རྣམས་ཡིན་ལ། བྱེད་པ་དབང་པོ་ བཅུ་གཉིས་པོ་དེ་དག་ནི་མ་མཐོང་
བའི་ ལས་ལས་འབྱུང་ བར་འགྱུར་ཞིང་། ལུང་ལས་འབྱུང་བའི་ཆོ་གས་མ་མཐོང་བའི་ལས་ཞིག་ནས་མེད་
པའི་ཕྱིར་སྐྱེ་གནས་ག ཞན་དུ་འགྲོ་བ་མེད་དོ། །ལས་ཀྱིས་སྐྱེ་གནས་གཞན་དུ་འགྲོ་བ་དེས་ན་འཁོར་ བར་
སྐྱེ་བའི་རྒྱུ་ནི་དགེ་མི་དགེ་བའི་ལས་ཉི་ཤུ་པོ་མངོན་པར་འདུ་བྱེད་པ་ལས་ཡིན་གྱི། སེམས་པ་གཉིས་པོ་སྐྱེ་
རྒྱུ་མ་ཡིན་ནོ་ཞེ་ན། མཛོད་ ལས་འདུ་བྱེད་དང་སེམས་པ་གཅིག་ཏུ་བྱེད་པ་ནི་ཡི་གེའི་དོན་མ་ཡིན་ནོ། །
གཉིས་པ་དེ་དགག་པ་ལ་བཞི་ལས། དང་པོ་བྱེད་པའི་རྒྱུ་སེམས་པ་གཉིས་སུ་བསྟན་པ་ནི། ཡོད་
དང་མེད་པའི་རྗེས་འཇུག་ཕྱིར། །བྱེད་པ་སྐྱེད་ལ་བློ་ཡི་ནི། །ནུས་མཐོང་གཞན་གྱིས་མ་
ཡིན་ན། །དེ་ཡོད་དེ་དག་ཅིས་མི་འགྲོ། །བྱེད་པ་དེ་དག་སྐྱེ་བའི་རྒྱུ་ཡིན་དུ་ཚུད་ནའང་། བློ་
སེམས་པ་གཉིས་པོ་དེ་དག་ཡོད་ན་ནི་བྱེད་པ་དབང་པོ་བཅུ་གཉིས་པོ་ཡོད་ལ་བློ་སེམས་པ་གཉིས་པོ་དེ་དག་
མེད་ན་བྱེད་པ་དེ་དག་མེད་པའི་ཕྱིར། བྱེད་པ་དེ་དག་བསྐྱེད་པ་ལ་བློ་སེམས་པ་གཉིས་པོའི་ནུས་པ་ཁོ་ན་
མཐོང་གི་བློ་ལས་གཞན་གྱིས་བསྐྱེད་པ་མ་ཡིན་ན་ཆོ་ག་བྱས་པ་དེ་ལ་ཡང་སེམས་པ་གཉིས་པོ་དེ་དག་ཡོད་་་
པ་ན་སྐྱེ་གནས་སུ་ཅིའི་ཕྱིར་མི་འགྲོ་སྟེ་འགྲོ་བ་ཁོ་ནར་འགྱུར་རོ། །
གཉིས་པ་དབང་གིས་སེམས་པ་ནུས་མེད་དུ་བྱས་ན་ཧ་ཅང་ཐལ་བ་ནི། གལ་ཏེ་ཆོ་གས་སེམས་པ་
གཉིས་པོ་དེ་དག་ནུས་མེད་དུ་བྱས་ཏེ་སྐྱེ་གནས་སུ་འགྲོ་བར་མི་འགྱུར་རོ་ན། དབང་སོགས་བྱས་མ་
ཐོག་སྐྱེས་བུ་དེ་དག སེམས་པའི་དབང་གིས་ཡུལ་འཛིན་པ་དང་གཞན་ནས་གཞན་དུ་འཇུག་པ་
དང༌། ཤེས་པ་ཡུལ་ལ་གཡེང་པ་དང་ཡུལ་ལས་བློ་བུར་དུ་འགོག་པ་མེད་པར་འགྱུར་ཏེ་སེམས་པ་ནུས་
མེད་པོར་བྱས་པའི་ཕྱིར་རོ། །ཅི་སྟེ་དེ་ཚེ་བློ་མེད་ཕྱིར། །མི་འགྱུར་དྲི་མ་རྣམས་ཀྱི་བློ། །
མཚམས་སྦྱོར་དེ་རྣམས་ནུས་མེད་ན། །གསོན་པ་ཉིད་ནའང་ནུས་མེད་འགྱུར། །དྲི་མ་
རྣམས་ཀྱི་བློ་ཕྱི་མ་ལ་སྔར་མཚམས་སྦྱོར་བ་དེ་རྣམས་དབང་གིས་རིམ་གྱིས་ནུས་མེད་དུ་བྱས་ནས་ཤི་བའི་ཚེ་་
ལོག་ཤེས་དང་ཆགས་པ་ལ་སོགས་པ་སྐྱེ་བར་མི་འགྱུར་རོ། །ཅི་སྟེ་ཞེ་ན་ཤི་བ་དེའི་ཚེ་ཆོ་ག་དང་འབྲེལ་
བའི་བློ་རྒྱུན་ཆད་ནས་མེད་པའི་ཕྱིར་རོ། །ཞེ་ན། ཆོ་ག་བྱས་པའི་སྐྱེས་བུ་དེ་གསོན་པ་ཉིད་ནའང་དབང་
བསྐུར་བས་ཕྱི་མ་ལ་མཚམས་སྦྱོར་བའི་ནུས་པ་མེད་པར་བྱས་པའི་ཕྱིར་ཐར་པ་ཐོབ་པར་འགྱུར་རོ། །
206



ཤི་བའི་ཚེ། བློ་རྒྱུན་ཆད་པས་ ཐར་པ་ཐོབ་ན་དེ་ནི་དབང་བསྐུར་མ་བྱས་པ་རྣམས་ལ་ཡང་མཚུངས་པས་
དབང་དོན་མེད་པར་འགྱུར་རོ། །དེ་ནི་འདོད་པ་ཉིད་དོ་ཞེ་ན། །
གསུམ་པ་དབང་དགོས་ནུས་མེད་པར་བསྟན་པ་ནི། གཉེན་པོ་དང་ནི་རང་གི་ཕྱོགས། །
ཕེན་ན་འགྲིབ་དང་འཕེལ་བའི་ཕྱིར ། །ཉེས་རྒྱུན་རང་གི་ས་བོན་ཅན། །དབང་བསྐུར་
བ་ལས་ ལྡོགཔ་མེད། །དབང་བསྐུར་བ་མ་བྱས་ནའང་གཉེན་པོ་བདག་མེད་རྟོགས་པ་འཕེལ་ན་
ཆགས་སོགས་འགྲིབ་ཅིང་། དབང་བསྐུར་བ་བྱས་ན་ཡང་རང་གི་ཕྱོགས་བདག་ཏུ་རྨོངས་པ་ལས་བྱུང་
བའི་ཚུལ་བཞིན་མ་ཡིན་པ་ཡིད་ལ་བྱེད་པ་འཕེ ལ་ན་ཆགས་སོགས་འཕེ ལ་བའི་ཕྱིར། ཆགས་སོགས་ཉེས་
པའི་རྒྱུན་རང་རིགས་གོམས་པའི་ས་བོན་ ཅན་ཏེ་དེའི་འབྲས་བུ་ཡིན་པས། ཉེས་པའི་རྒྱུ་ལ་མི་གནོད་པའི་
ཆོ་ག་དེས་ཆགས་སོགས་ལྡོག་པ་མེད་དོ། །
བཞི་པ་དབང་རྟག་པའི་རྐྱེན་དུ་འགལ་བ་ནི། རྟག་པ་ལྟོས་པ་མེད་པའི་ཕྱིར། །རིམ་གྱིས་
སྐྱེད་པར་བྱེད་པ་དང༌། །བྱེད་དང་མི་བྱེད་པ་དག་ནི། །འདྲ་བའི་བདག་ཉིད་བྱེད་པ་
འགལ། །ཁྱེད་ནི་བདག་མི་རྟག་པ་ལ་ཐར་པ་མི་འ ཐོད་ཅིང་རྟག་པ་ཐར་པར་འདོད་པ་ཡིན་ལ། རྟག་པ་
ནི་དབང་བསྐུར་བའི་རྐྱེན་ལ་ལྟོས་པ་མེད་པའི་ཕྱིར་དང་། བདག་རྟག་པ་དེ་དབང་བྱས་མ་ཐག་ཐར་པར་
མི་འགྱུར་ བར་མ་ཤི་བའི་བར་དུ་རིམ་གྱིས་སེམས་པ་ནུས་མེད་དུ་སྐྱེད་པར་བྱེད་པའང་འགལ་ཏེ། རྟག་པ་
ལ་རིམ་པ་མི་འཐད་པའི་ཕྱིར་དང་། བྱེད་པའི་གནས་སྐབས་དང་མི་བྱེད་པའི་གནས་སྐབས་འདྲ་ བར་
འདོད་ན་མི་བྱེད་པ་དང་འདྲ་བའི་ཕྱིར་བྱེད་པ་པོར་འགལ་ལོ། །མི་འདྲ་ན་ནི་བདག་མི་རྟག་པར་འགྱུར་
རོ། །མ་དག་པ་རྒྱུ་དང་དག་པ་འབྲས་བུའང་གཅིག་པར་འགྱུར་རོ། །དག་མ་དག་གི་གནས་
སྐབས་དེ་དག་བདག་དེ་ལས་ཐ་དད་ན། བདག་དེ་ལས་བྱེད་པ་པོ་དང༌། ཟ་བ་བོ་སྟེ་ཡུལ་ལ་
ལོངས་སྤྱོད་པ་པོར་འདོད་པ་ཉམས་པར་འགྱུར་ཏེ། །བདག་ལས་ཐ་དད་པའི་གནས་སྐབས་ཀྱིས་བྱེད་
ཅིང་སྤྱོད་པའི་ཕྱིར་རོ། །རྟག་པ་ལ་ལྡོག་པ་མེད་པའི་ཕྱིར། གནས་ལུས་ལ་བདག་གི། ནུས་པ་ཡང་
ནི་འགྲུབ་མ་ཡིན། །རྒྱུན་ལས་རྟག་པ་ལ་དོན་བྱེད་ནུས་པ་འགྲུབ་པ་མ་ཡིན་ནོ་ཞེས་བཤད་དོ། །
གསུམ་པ་བཀག་པ་ལ་མི་འཐད་པ་སྤང་བ་ནི། གཞན་གྱིས་དྲན་དང་ལོངས་སྤྱོད་སོགས། །
ཐལ་བ་གནོད་བྱེད་མ་ཡིན་ཏེ། །འགའི་གང་དྲན་པ་མེད་པའི་ཕྱིར། །དེས་ན་མྱོང་ལས་
དྲན་པ་འབྱུང་། །བདག་མི་རྟག་ན་གཞན་གྱིས་མྱོང་བ་གཞན་གྱིས་དྲན་པ་དང་། གཞན་གྱིས་ལས་
བྱས་པ་གཞན་གྱིས་ལོངས་སྤྱོད་པར་ཐལ་བ་ལ་སོགས་པས་བདག་མི་རྟག་པར་འདོད་པ་ལ་གནོད་པ་བྱེད་་་༌
207



，
།
པ་མ་ཡིན་ཏེ། དོན་དམ་པར་སྐད་ཅིག་མ་ལ་འགའི་དྲན་པ་ལ་སོགས་པ་མེད་པའི་ཕྱིར། བདག་རྟག་པར་
འདོད་པ་ལའང་མྱོང་བའི་ བདག་ ལས་གཞན་གྱིས་དྲན་པས་ ཐལ་བ་དེ་མཚུངས་པ་ཡིན་ནོ། །རྟག་པ་
ལའང་མྱོང་བ་དེ་ཉིད་ཀྱིས་དྲན་པ་མི་འཐད་པ་དེས་ན་སྔ་ཕྱི་གཅིག་ཏུ་འཛིན་པའི་ཀུན་རྫོབ་ཙམ་དུ་རྒྱུ་་་་་
མྱོང་བ་ཡོད་པས་དེ་ལས་འབྲས་བུ་དྲན་པ་འབྱུང་བ་ཡིན་ནོ། །
གཉིས་པ་རང་གི་ལུགས་ཀྱི་ངེས་འབྱིན་ངོས་གཟུང་བ་ནི། དོན་དམ་པར་འཁོར་བ་མེད་པའི་ཕྱིར་
དེ་ལས་ངེས་པར་འབྱིན་པའི་ངེས་འབྱིན་མི་འཐད་དོ་ཞེ་ན། བདེན་པ་བཞི་ལ་བརྟན་པ་དང༌། །
བདེ་དང་ང་དང་ངའི་ཞེས་སོགས། །ཡང་དག་མིན་པ་རྣམ་བཅུ་དྲུག །སྒྲོ་བཏགས་ནས་ནི་
ཡོངས་སུ་སྲེད། །དོན་དམ་པར་འཁོར་བ་མེད་ནའང་། བདེན་པ་བཞིའི་གནས་ལུགས་ནི་མི་རྟག་པ་
དང༌། སྡུག་བསྔལ་བ་དང་། སྟོང་པ་དང༌། བདག་མེད་པ་ལ་སོགས་པ་ཡིན་པ་ལ། བརྟན་པ་
དང༌། བདེ་བ་དང་། ་ : ང་དང་ངའི་ཞེས་པ་ལ་སོགས་པར་སྒྲོ་བཏ གས་ནས་ཡོངས་སུ་སྲེད་པའི་ཕྱིར་
འཁོར་བར་འགྱུར་རོ། །་་་
དེ་ཉིད་ལས་ནི་དེ་འགལ་དོན། །དེ་ཉིད་རྣམ་པ་རྗེས་རྟོགས་ཅན། །ལེགས་བསྒོམས་
ཡང་དག་ལྟ་བ་ཡིས། །སྲེད་པ་རྗེས་འབྲང་བཅས་འཇོམས་བྱེད། །ཕྱིན་ཅི་ལོག་ཏུ་སྒྲོ་བཏ གས་
པའི་འཁོར་བ་པ་དེ་ནི་དཔྱོད་པ་དང་ལྡན་པས་དངོས་པོའི་དེ་ཁོ་ན་ཉིད་ཐོས་བསམ་གྱིས་རྣམ་པར་དཔྱད་་་
པ་ན། བདེན་པ་བཞིའི་དེ་ཉིད་ལས་ཕྱིན་ཅི་ལོག་རྟག་པ་ལ་སོགས་པར་འཛིན་པ་དེ་དང་འགལ་པའི་དོན་
མི་རྟག་པ་ལ་སོགས་པའི་དེ་ཁོ་ན་ཉིད་རྣམ་པ་བཅུ་དྲུག་རྗེས་སུ་རྟོགས་པ་ཅན་དེ་ཐོས་བསམ་གྱིས་གཏན་ལ་
ཕབ་པའི་དོན་འཇིག་རྟེན་དང་འཇིག་རྟེན་ལས་འདས་པའི་སྒོམས་པ་ལས་བྱུང་བའི་ཤེས་རབ་ཀྱིས་ལེགས་
པར་གོམས་པའི་ཡང་དག་པའི་ལྟ་བའམ་མཐོང་བ་ཡིས། སྲིད་པ་ཀུན་འབྱུང་བ་དང༌། དེའི་རྗེས་སུ་
འབྲང་བ་སྐྱེ་བ་ལ་སོགས་པ་སྡུག་བསྔལ་མཐའ་དག་འཇོམས་པར་བྱེད་ནུས་པས་འཁོར་བ་ལས་ངེས་པར་་་་་
འབྱིན་པ་ ཡིན་ནོ། །
གསུམ་པ་དེ་ལ་བརྩད་པ་སྤང་བ་ལ་གཉིས་ལས། དང་པོ་ལས་ལུས་ཡོད་པས་མ་གྲོལ་ བར་ཐལ་བ་
སྤང་བ་ནི། དེ་ཁོ་ན་ཉིད་བཅུ་དྲུག་ལེགས་པར་གོམས་པར་འགྱུར་ནའང་། འཁོར་བ་ལས་ངེས་པར་
འབྱིན་པ་མ་ཡིན་ཏེ། འཕགས་པ་འགའ་ཞིག་ལ་ལས་དང་ལུས་ཡོད་པའི་ཕྱིར་རོ་ཞེ་ན། ལས་དང་
ལུས་དག་གནས་ན་ཡང། །གཅིག་མེད་ཕྱིར་ན་རྒྱུ་གསུམ་ཅན། །སྐྱེ་བ་སྲིད་པ་མ་ཡིན་ཏེ།
ས་བོན་མེད་པར་མྱུ་གུ་བཞིན། །འཕགས་པ་དེ་དག་ལ་ལས་ལུས་ཡོད་ནའང་འཁོར་བ་ལས་མ་གྲོལ་
t
，
，
་བ
208



པ7
བ་མ་ཡིན་ཏེ། འཁོར་བར་སྐྱེ་བའི་རྒྱུ་ནི་ལས་དང་ལུས་དང་ཉོན་མོངས་པ་སྟེ་རྒྱུ་གསུམ་པ་ཅན་ཡིན་པ་
ལས་ག ཅིག་ཉོན་མོངས་པ་མེད་པའི་ཕྱིར་ན་ལས་དང་ལུས་ཡོད་ཀྱང་སླར་སྐྱེ་བ་སྲིད་པ་མ་ཡིན་ཏེ། ས་
དང་ཆུ་ལ་སོགས་པ་ཡོད་ཀྱང་ས་བོན་མེད་པར་མྱུ་གུ་མི་སྐྱེ་བ་བཞིན་ནོ། །
གཉིས་པ་དེའི་ལན་དགག་པ་ལ་གསུམ་ལས། དང་པོ་ལས་སྤང་བྱར་མི་འཐད་པ་ནི། སྐྱེ་བ་རྒྱུ་
གསུམ་པ་ཅན་ཡིན་ན། ལས་དང་ལུས་སྤངས་ན་ཡང་སྐྱེ་བ་ལེན་པར་མི་འགྱུར་རོ། །ཞེ་ན། ལས་དང་
ལུས་དག་སྤོང་མིན་ཏེ། །གཉེན་པོ་དག་ནི་མེད་ཕྱིར་དང་། །ནུས་མེད་ཕྱིར་རོ་སྲེད་པ་ནི།།
ཡོད་ན་སླར་ཡང་འབྱུང་ཕྱིར་རོ། །ལས་དང་ལུས་དག་ནི་སྤོང་བ་མ་ཡིན་ཏེ། ཉོན་མོངས་པ་མ་
སྤངས་ན་ལས་རྐྱང་པར་སྤོང་བའི་གཉེན་པོ་དག་མེད་པའི་ཕྱིར་དང༌། ཉོན་མོངས་པ་མ་སྤངས་ན་ལས་
སྤོང་བའི་ནུས་པ་མེད་དེ་ལས་སྔ་མ་མ་སྤངས་ནའང་སྲེད་པ་ཉོན་མོངས་པ་ཡོད་ན་ལས་ལུས་སླར་ཡང་་་་་་་་
འབྱུང་བའི་ཕྱིར་རོ། །དེས་ན་ལས་དང་ཉོན་མོངས་པ་གཉིས་ཀ་ཟད་པའི་དོན་དུ་འབད་ན་ཡང་།
ལས་ཟད་པའི་དོན་དུ་འབད་པ་ནི་དོན་མེད་པ་ཁོ་ན་ཡིན་ཏེ། ཚེ་འཁོར་བ་ཐོག་མ་མེད་པ་ནས་
བསགས་པའི་ལས་ཟད་པར་བྱ་བར་མི་ནུས་པའི་ཕྱིར་དང༌། ལས་སྤོང་པའི་དོན་དུ་རྩོམ་པ་བྱས་པ་དེ་
ཉིད་ཀྱང་ལས་སུ་འགྱུར་བའི་ཕྱིར་རོ། །
གཉིས་པ་དཀའ་ཐུབ་གཉེན་པོར་མི་འཐད་པ་ནི། འབྲས་བུ་སྣ་ཚོགས་མཐོང་བའི་ཕྱིར། །
ལས་རྣམ་ནུས་པ་ཐ་དད་དུ། །རྗེས་དཔོག་དེས་ན་དཀའ་ཐུབ་ཀྱི། །ཉོན་མོངས་དངོས་
གཅིག་གིས་མི་ཟད། ་ །ལས་མཐའ་ཡས་པར་གང་ཞིག་གིས་གྲུབ་ཅེ་ན། སྐྱེ་བོ་འདི་དག་ལ་ཁ་དོག་
དང་དབྱིབས་ལ་སོགས་པ་འབྲས་བུ་སྣ་ཚོགས་པ་མཐོང་བའི་ཕྱིར་ལས་རྣམས་ཀྱི་ནུས་པ་ཡང་མཐའ་ཡས་་་་
པར་རྗེས་སུ་དཔོག་པར་ནུས་པ་ལས་མཐའ་ཡས་པ་དེས་ན་མེ་ལྔ་བསྟེན་པ་ལྟ་བུ་དཀའ་ཐུབ་ཀྱི་ཉོན་མོངས་་
སམ་སྡུག་བསྔལ་གྱི་དངོས་པོ་གཅིག་བརྟེན་པས་ཟད་པར་མི་ནུས་ཀྱི། རྣམ་འགས་དེ་བསྐྱེད་འབྲས་བུ་
ནི། ཆུང་འགྱུར་རིགས་མི་མཐུན་ཅན་མིན། །མེ་ལྔའི་གདུང་བ་ལྟ་བུ་རྣམ་པ་འགས་གདུང་པ་
དེ་མྱོང་འགྱུར་གྱི་ལས་ཀྱིས་བསྐྱེད་པའི་འབྲས་བུ་ཙམ་ཆུང་བར་འགྱུར་གྱི་རིགས་མི་མཐུན་གྲང་བ་མྱོང་པར་
འ གྱུར་བ་ལ་སོགས་པའི་ལས་ནི་ཆུང་པར་འགྱུར་བའང་མ་ཡིན་ནོ། །དཀའ་ཐུབ་ཀྱི་དངོས་པོ་གཅིག་
གིས་ ལས་མ་ལུས་པ་ཟད་པར་ནུས་པ་ཡིན་ཏེ། ཇི་སྟེ་དཀའ་ཐུབ་ནུས་པ་ཡིས། །ལས་མཐའ་དག་
གི་ནུས་པ་འདྲེས་པས། གདུང་བ་མྱོང་འགྱུར་གྱི་ལས་ལྟ་བུ་གཅིག་ཟད་པ་ན། ལས་མཐའ་དག་ཟད་
ཕར་འགྱུར་བ་ཡིན་ནོ་ཞེ་ན། དེ་ལྟ་ན་ཁུ་ཚུར་བསྣུན་པའི་སྡུག་བསྔལ་ལྟ་བུ་ཉོན་མོངས་ཆ་འགའ་སྤྱད་
ཕྱིར་རོ། །
*
*
་་ ，
20



་་་
པས་ ལས་མཐའ་དག་སྦྱོར་བར་འགྱུར་བས་དཀའ་ཐུབ་ཀྱི་གདུང་བ་ཆེན་པོ་དོན་མེད་པ་ཡིན་ནོ། །གལ་
ཏེ་དཀའ་ཐུབ་དེ་ཉོན་མོངས་ལས་གཞན་དུ་འདོད་དམ། ཉོན་མོངས་ཉིད་ཡིན་ཞེས་གཉིས་སུ་
བརྟག་ན། ཉོན་（ ངས་ལས་དཀའ་ཐུབ་གཞན་དུ་འདོད་དོ་ཞེ་ན། དཀའ་ཐུབ་རྩོམ་པ་ན་གདུང་བ་ལ་
སོགས་པའི་ཉོན་མོངས་མེད་པར་ལས་ཀུན་སྤོང་བར་འགྱུར་རོ། །དཀའ་ཐུབ་ནི་ཉོན་མོངས་ཉིད་དུ་
འདོད་དོ་ཞེ་ན། ། ཉོན་མོངས་དེ་ནི་ལས་འབྲས་ཡིན་པའི་ཕྱིར་དཀའ་ཐུབ་འདིས། ནུས་པ་འདྲེས་
སོགས་འགྱུར་མ་ཡིན། ་་།དེ་ལྟ་ན་ཚ་གྲང་སྤྱོད་པའི་ཕྱུགས་ལ་སོགས་པ་ཡང་དཀའ་ཐུབ་པར་འགྱུར་
རོ། །
གཞན་ཡང་ལས་ཡོད་དོ་ལས་ཟད་པར་བྱ་བའི་ཕྱིར་འབད་དོ་ཞེས་འདོད་པ་དང་ལས་ཀྱི་སྒྲིབ་པ་སྦྱོང་
བ་ལ་སོགས་པས་ཁྱེད་ཀྱང་ལས་སྤོང་བར་འདོད་པ་མ་ཡིན་ནམ་ཞེ་ན། སྐྱེ་འདོད་ཉེས་པ་བཅོམ་པའི་
ཕྱིར། །གང་ཡང་སྐྱོན་རྣམས་འགོག་བྱེད་པ།་།དེས་བསྐྱེད་ལས་ལ་ནུས་འགྱུར་གྱི། །ཇི་
ལྟར་བྱས་པ་ཉམས་པར་འགྱུར། །ལས་ཡོད་དོ་ལས་ཟད་པར་བྱ་བའི་ཕྱིར་འབད་དོ་ཞེས་འདོད་
པའོང་མ་འོངས་པ་ན་སྐྱེ་འགྱུར་གྱི་ལས་གཞོམ་པའི་ཕྱིར། ཆགས་སོགས་སྐྱོན་རྣམས་འགོག་པར་བྱེད་པ་
ཡིན་གྱི། ཆགས་སོགས་དེས་བསྐྱེད་པའི་ལས་གསར་པ་མི་ལོག་པ་ལ་ནུས་པ་དང་ལྡན་པར་འགྱུར་གྱི།
ཇི་ལྟར་ཡང་སྔར་བྱས་ཟིན་གྱི་མྱོང་བར་ངེས་པའི་ ལས་ཉམས་པར་འགྱུར་བ་མེད་དོ། །
གསུམ་པ་ལས་སྲེད་པའི་རྒྱུར་མཚུངས་པ་སྤང་བ་ནི། སྲེད་པ་ལ་བརྟེན་ནས་ལས་གསོག་པར་འགྱུར་
བ་ལྟར། ལས་ ལོས་ ཀྱང་སྲེད་པ་འབྱུང་ངོ་ཞེ་ན། ལས་ལས་ཉེས་པ་མ་ཡིན་ཏེ། །སྐྱོན་ལྡན་བྱེད་
འགྱུར་བཟློག་ལས་མིན། །ལོག་པའི་རྣམ་རྟོག་མེད་པར་ནི། །བདེ་བ་ལས་ཀྱང་འདོད་མི་
འགྱུར། །ལས་ལས་སྲེད་པ་ལ་སོགས་པའི་ཉེས་པ་སྐྱེ་བ་མ་ཡིན་ཏེ། སྲིད་པའི་སྐྱོན་དང་ལྡན་ན་ལས་
བྱེད་པར་འགྱུར་གྱི་བཟློག་པ་སྲེད་པ་མེད་ན་ལས་བྱེད་པར་འགྱུར་བ་མིན་ནོ། །ཆགས་བྲལ་འགའ་ཞིག་
ཟག་མེད་ཀྱི་ལས་གསོག་པ་ནི། སྙིང་རྗེའི་དབང་གིས་ཡིན་ནོ། །ཞེས་སོ། །དེས་ན་བདེ་བ་མ་ཡིན་པ་
ལ་བདེ་བར་སྲེད་པའི་རྣམ་རྟོག་མེད་ན་བདེ་བ་ལས་ཀྱང་འདོད་པར་མི་འགྱུར་ཏེ། བདག་ཉིད་དུ་མི་
འཛིན་པས་སོ། །དེ་ལྟར་འཕགས་པའི་བདེན་པ་བཞི་སྟོན་པར་མཛད་པ་ཉིད་སྐྱོབ་པ་ཡིན་ནོ། །
གཉིས་པ་བདེ་གཤེགས་བཤད་པ་ནི། སྐྱོབ་ལས་དེ་ཉིད་དང་བརྟན་དང་། །མ་ལུས་ཁྱད་
པར་མཁྱེན་པར་གྲུབ། །གཤེགས་པ་རྟོགས་པའི་དོན་ཕྱིར་ཏེ། །དེ་ཕྱིར་ཕྱི་རོལ་པ་དང་
སློབ། །མི་སློབ་ལས་ལྷག་ །བདེན་བཞི་སྟོན་པའི་སྐྱོབ་པ་དེ་ཉིད་ལས་ཁྱད་པ་གསུམ་ལྡན་གྱི་མཁྱེན་
210



：
པ་གྲུབ་སྟེ། དེ་ཡང་དེ་ཁོ་ན་ཉིད་ཇི་ལྟ་བ་མཁྱེན་པ་དང་། བརྟན་པ་སླར་མི་ལྡོག་པར་མཁྱེན་པ་དང་།
མ་ལུས་པ་ཇི་སྙེད་པ་མཁྱེན་པའོ། ་ །དེ་ཡང་སུ་ག་ཏའི་སྒྲ་ལས་ག་མ་ན་ཞེས་པ་སྤངས་པར་འགྱུར་ལ།
དེ་ནི་སྔར་བཤད་ཟིན་ཅིང་། ག་ཏི་རྟོགས་པའི་དོན་ཕྱིར་ཏེ། །ཞེས་པར་འགྱུར་ལ། སངས་རྒྱས་
བཅོམ་ལྡན་འདས་པ་རྟོ གས་པ་ཁྱད་པར་གསུམ་ལྡན་ཡོད་པ་དེའི་ཕྱིར་སུ་ག་ཏ་ཞེས་བྱ་ལ་གཞན་དག་་་་་
རྟོགས་པ་ལ་ནི། ག་ཏ་ཞེས་བརྗོད་ཀྱི་སུ་ག་ཏ་ཞེས་བརྗོད་པ་མ་ཡིན་ནོ། །དེ་ལ་མི་རྟག་པ་ལ་སོགས་
པའི་དེ་ཁོ་ན་ཉིད་ཇི་ལྟར་བར་མཐོང་བས་རྟག་པ་ལ་སོགས་པ་འཛིན་པར་ཕྱི་རོལ་པ་ལས་ལྷག་པ་དང་།
བརྟན་པ་སྟེ་སླར་མི་ལྡོག་པར་མཁྱེན་པས། སླར་ཡང་སྲིད་པར་སྐྱེ་བའི་སློབ་པ་རྒྱུན་དུ་ཞུགས་པ་ལ་སོགས་
པ་གསུམ་ལས་ལྷག་པ་དང་། མ་ལུས་པ་ཇི་སྙེད་པ་མཁྱེན་པས། སྟོང་གཉིས་ལ་སོགས་པ་ཙམ་ལས་མི་
མཁྱེན་པའི་མི་སློབ་པ་དགྲ་བཅོམ་པ་ལས་ལྷག་པའི་ཕྱིར་སུ་ག་ཏ་ཞེས་བྱའོ། །
གསུམ་པ་སྟོན་པ་བཤད་པ་ནི། དེ་ཡི་ཕྱིར། གཞན་དོན་མཁྱེན་སྦྱོར་དེ་སྟོན་པ། །རྟོ གས་
པ་ཁྱད་་པར་གསུམ་ལྡན་ཡོད་པ་དེའི་ཕྱིར། །གཞན་གྱི་དོན་མཁྱེན་པ་ལ་སྦྱོར་ཞིང་གཞན་དོན་དེ་གོམས་
པ་བྱེད་པའོ། །དེ་ཉིད་ལ་སྟོན་པ་ཞེས་བྱ་སྟེ། སྟོན་ པའི་རྒྱུ་ལ་སྟོན་པར་བཏགས་པའོ། །ཞེས་འཆད་
དེ་རྒྱན་ལས་ཀྱང་། སྟོན་པ་རྒྱུ་དང་བདེ་གཤེགས་འབྲས་བུར་བྱས་སོ། །ཡང་ན་མཁྱེན་པ་ཁྱད་པ་གསུམ་
དང་ལྡན་པ་དེའི་ཕྱིར་གཞན་གྱི་དོན་མཁྱེན་པར་གྲུབ་ལ་མཁྱེན་པ་དེ་ཉིད་གཞན་གྱི་དོན་ལ་དངོས་སུ་སྦྱོར་་་
བ་ནི་སྟོན་པའོ། །དངོས་སུ་སྦྱོར་བ་དེ་ཡང་གྲོགས་བྱེད་པ་ལ་སོགས་པས་གཞན་གྱི་དོན་དངོས་སུ་བྱེད་པ་
ལ་མི་བྱའི། །གཞན་ལ་ལམ་ཉེ་བར་སྟོན་པའི་སྒོ་ནས་གཞན་ གྱི་དོན་ལ་སྦྱོར་བ་སྟེ། ཆེད་དུ་བརྗོད་པའི་
ཚོམས་ལས། སྲིད་པའི་ཟུག་དུ་གཅོད་མཛད་པའི། །ལམ་ནི་ཁྱེད་ལ་ངས་བསྟན་བྱ། །ཁྱེད་ཉིད་ཀྱིས་
ནི་བསྒྲུབ་བྱ་སྟེ། །དེ་བཞིན་གཤེགས་པ་སྟོན་མཛད་ཡིན། །ཞེས་པ་དང་། དེ་ཉིད་ཀྱི་འགྲེལ་བར་
ཡང་། ཐུབ་རྣམས་སྡིག་པ་ཆུ་ཡིས་འཁྲུ་བར་མི་མཛད་ཅིང་། །འགྲོ་བའི་སྡུག་བསྔལ་ཕྱག་གིས་ཀྱང་ནི་
སེལ་མི་མཛད། །ཉིད་ཀྱི་རྟོ གས་པ་གཞན་ལ་སྤྲོ་བས་མ་ལགས་ཏེ། །ཆོས་ཉིད་ཞི་བ་བསྟན་པས་གྲོལ་
བར་མཛད་པ་ཡིན། །ཞེས་སོ། །
བཞི་པ་འགྲོ་ལ་ཕན་བཞེད་པ་བཤད་པ་ནི། དེ་ལས་བརྩེ་ཡིན་གཞན་དོན་ངོར། །དོན་
གྲུབ་མཛད་པ་མི་འདོར་ཕྱིར། །གཞན་གྱི་དོན་ལ་དངོས་སུ་སྦྱོར་བ་དེ་ལས་བརྩེ་བ་ཕུན་སུམ་ཚོགས་
པ་མངའ་ བར་བསྟན་པ་ཡིན་ཏེ། རང་གི་དོན་ཐམས་ཅད་གྲུབ་ཅིང་ཡོངས་སུ་རྫོགས་ཀྱང་། སྲིད་པ་
ཇི་སྲིད་ པར་གཞན་གྱི་དོན་གྱི་མཛད་པ་ཡོངས་སུ་མི་འདོར་བའི་ཕྱིར་རོ། །
，-
211



1
༔
ལྔ་པ་ཚད་ཚར་གྱུར་པ་བཤད་པ་ནི། བརྩེ་བས་ལེགས་དང་ཡེ་ཤེས་ལས། །བདེན་པ་
གསུང་མཛད་སྒྲུབ་བྱེད་བཅས། །དེ་གསུང་བར་ཡང་མངོན་སྦྱོར་ལྡན། །གང་ཕྱིར་དེས་
ན་ཚད་མ་ཉིད། །བརྩེ་བ་ཆེན་པོ་མངའ་བས་གཞན་ལ་ལེགས་ཤིང་ཕན་པ་ཁོ་ན་སྟོན་པ་ དང༌། །
ཡེ་ཤེས་མཁྱེན་པ་ཁྱད་པར་གསུམ་ དང་ལྡན་པས་བདེན་པའི་དོན་ཁོ་ན་གསུང་བའི་ཕྱིར་སངས་རྒྱས་བཅོམ་
ལྡན་འདས་དེ་ནི་ཚད་མའི་སྐྱེས་བུར་གྲུབ་པ་ཡིན་ནོ། །ཚད་མའི་སྐྱེས་བུ་དེ་ཡང་རང་བྱུང་ངམ་རྒྱུ་མེད་
པ་ལས་གྱུར་པ་ནི་མ་ཡིན་གྱི་སྒྲུབ་བྱེད་བསྐལ་བ་གྲོངས་པ་གྲངས་མེད་པ་གསུམ་ལ་སོགས་པར་ཐུགས་རྗེ་་་་
ཆེན་པོ་གོམས་པ་དང་བཅས་པས་ལམ་སྟོན་པ་ལ་ཚད་མའི་སྐྱེས་བུར་འགྱུར་བ་ཡིན་ནོ། །གོམས་པར་
མ་བྱས་པ་ལ་ནི་ཚད་མའི་སྐྱེས་བུར་འགྱུར་བ་མེད་དེ། སྨན་ལ་གོམས་པར་མ་བྱས་ན་སྨན་ལ་ཚད་མར་
མི་འགྱུར་བ་བཞིན་ནོ། །ཕན་པ་དང་བདེན་པའི་དོན་དེ་ཉིད་གཞན་ལ་གསུང་བར་ཡང་མངོན་པར་
སྦྱོར་བ་དང་ལྡན་པས་ན། དེས་བསྟན་པ་ཚད་མར་གྲུབ་པ་ཡིན་ནོ། །དེའི་རྒྱུ་མཚན་གང་གི་ཕྱིར་
ཞེ་ན། ཕན་པ་དང་། བདེན་པ་དང༌། དེ་སྟོན་པ་དང་སྒྲུབ་བྱེད་དེ་རྒྱུ་བཞི་པོ་ཁོ་ནས་ཚད་མ་ཉིད་
ཅེས་བསྟོད་པ་ཡིན་ནོ། །
གཉིས་པ། དེ་ལྟར་བསྟོད་པའི་འཐད པ།
གཉིས་པ་དེ་ལྟར་བསྟོད་པའི་འཐད་པ་ནི། སངས་རྒྱས་བཅོམ་ལྡན་འདས་ལ་སྟོབས་ དང་མི་འཇིགས་
པ་ལ་སོགས་པའི་ཡོན་ཏན་དུ་མ་མངའ་བ་ལས་ཚད་མ་ཁོ་ནས་བསྟོད་པ་ཇི་ལྟར་ཡིན་ཞེ་ན། དེ་ལྟའི་
དངོས་སྟོན་བསྟོད་པ་ནི། ་།དེ་ཡིས་བསྟན་པ་ཉིད་ལས་ནི། །ཚད་མའི་དེ་ཉིད་གྲུབ་དོན་
ཏེ། །སངས་རྒྱས་བཅོམ་ལྡན་འདས་ལ་ཚད་མ་དེ་ལྟ་བུའི་དངོས་པོ་སྟོན་པའི་བསྟོད་པ་མཛད་པ་ནི། །
སངས་རྒྱས་བཅོམ་ལྡན་འདས་དེ་ཡིས་བསྟན་པ་ཐམས་ཅད་ལ་ཚད་མའི་དེ་ཉིད་གྲུབ་པར་བསྟན་པ་ཡིན་་་་
ཏེ། རྗེས་སུ་དཔག་པ་མ་བཟློག་ཕྱིར། །ཅུང་ཟད་སྐྱེ་བའི་བདག་ཉིད་ཅན། །གང་དེ་
ཐམས་ཅད་འགག་ཆོས་ཅན། །ཞེས་སོགས་རྣམ་པ་དུ་མར་ནི། །འདི་ཡི་སྦྱོར་བའང་མཐོང་
ཕྱིར་རོ། །བཅོམ་ལྡན་འདས་ཀྱིས་མངོན་སུམ་ཚད་མའི་དེ་ཁོ་ན་ཉིད་གསུངས་པ་ཡིན་ཏེ། སྔོན་པོ་
ཤེས་པ་དང་ལྡན་པའི་སྐྱེས་བུས་སྔོན་པོ་ཤེས་ཀྱི་སྔོན་པོ་ཉིད་དོ་ཞེས་ནི་མ་ཡིན་ནོ། །ཞེས་སྔོན་པོ་ཤེས་
པ་ཡིས་མ་འཁྲུལ་བ་བསྟན་ལ། སྔོན་པོ་ཉིད་དོ་ཞེས་མི་ཡིན་ཞེས་པས་རྟོག་བྲལ་བསྟན་ཏོ། །རྗེས་
སུ་དཔག་པའང་མ་བཟློག་པའི་ཕྱིར་བཞེད་པ་ཡིན་ཏེ། ། སྒྲ་ལས་བྱུང་བ་ལ་སོགས་པ་བཟློག་པ་མིན་ཏེ།
212



ཕ་རོལ་སྨྲ་བ་ཐམས་ཅད་ནི་གསོག་སྟེ་ང་གཅིག་པུ་དེ་ཉིད་གསུངས་པ་ཡིན་ནོ་ཞེས་སོ། །གཞན་གྱི་དོན་
གྱི་རྗེས་སུ་དཔག་པའང་གསུངས་པ་ཡིན་ཏེ། གང་ཅུང་ཟད་སྐྱེ་བའི་བདག་ཉིད་ཅན་དེ་ཐམས་ཅད་ནི་
འགག་པའི་ཆོས་ཅན་ཡིན་ནོ་ཞེས་གསུངས་པའི་ཕྱིར་རོ། །གཞན་ཡང་། དུ་བ་ལས་ནི་མེར་ཤེས་དང་།
ཆུ་སྐྱར་ལས་ནི་ཆུར་ཤེས་ལྟར། །བློ་ལྡན་བྱང་ཆུབ་སེམས་དཔའ་ཡི། །རིགས་ནི་མཚན་མ་དག་གིས་
ཤེས། །ཞེས་པ་ལ་སོགས་པ་རྣམ་པ་དུ་མར་རྗེས་དཔག་དེའི་སྦྱོར་བའང་མཐོང་བའི་ཕྱིར་རོ། །མེད་
ན་མི་འབྱུང་མཚན་ཉིད་ཅན། །རྟགས་ནི་རྗེས་དཔག་རྟེན་ཡིན་ནོ། །བསྒྲུབ་བྱ་གཏན་
ཚིགས་ཁྱབ་པ་ནི། །བསྟན་ཕྱིར་དེ་ཡང་གསལ་བར་བཤད། །མེད་ན་མི་འབྱུང་བའི་འབྲེལ་
བ་དང་ལྡན་པའི་རྟ གས་ནི་རྗེས་སུ་དཔག་པའི་རྟེན་ནམ་རྒྱུ་ཡིན་ལ། མེད་ན་མི་འབྱུང་བའི་འབྲེལ་བ་དེ་
ཡང་བསྒྲུབ་བྱ་མི་རྟག་པས་གཏན་ཚིགས་བྱས་པ་ལ་ཁྱབ་པ་ངེས་པར་བསྟན་པའི་ཕྱིར་འབྲེལ་པ་དེའང་་་་་་
གསལ་པར་བཤད་པ་ཡིན་ནོ། །
སྒྲ་དང་རྟ གས་ལས་ལེགས་པར་རྟོགས་པའི་ཚུལ། །ཚུལ་བཞིན་གོམས་པས་སྲིད་མཐར་ལེགས་སོན་
ཏེ། །སྲིད་ཚོ གས་སྐྱོབ་མཛད་ཀུན་མཁྱེན་གྲུབ་པའི་ཚུལ། །ལེགས་པར་བཤད་འདིས་འགྲོ་ཀུན་ཀུན་
མཁྱེན་ཤོག ། །
རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་རྣམ་པར་བཤད་པ་གནས་གསུམ་གསལ་བ་གངས་་་
ཅན་གྱི་རྒྱན་ཞེས་བྱ་བ་བཙུན་པ་སྟོན་གཞོན་གྱིས་སྦྱར་བ་ལས། ཐམས་ཅད་མཁྱེན་པ་ཞེས་བྱ་བ་
ལེའུ་གཉིས་པའི་རྣམ་པར་བཤད་པའོ། ། ། །
ལེའུ་གསུམ་པ། མངོན་སུམ་གྱི་ལེའུ་བཤད་པ།
ཀུན་བརྟགས་ལྷན་ཅིག་སྐྱེས་པའི་ཀུན་རྟོག་ཀུན། །ཀུན་ནས་སྤངས་པས་ཡང་དག་ཇི་ལྟའི་དོན། །
ཀུན་ནས་གཟིགས་པས་འགྲོ་ཀུན་དཔལ་གྱུར་པ། །ཀུན་མཁྱེན་རྗེས་དཔག་མཁྱེན་མིས་དེ་ལ་འདུད། །
གསུམ་པ། གཞལ་བྱ་མངོན་གྱུར་ལ་མངོན་སུམ་ཚད་མར་བསྒྲུབ་པ་ལ་གསུམ་སྟེ། ཚད་མའི་
གྲངས་ངེས་སྤྱིར་སྒྲུབ་པ་དང༌། བྱེ་བྲག་ཏུ་མངོན་སུམ་ཚད་མའི་རང་བཞིན་ངེས་པར་བྱ་བ་དང་། ཚད་
འབྲས་ཀྱི་རྣམ་གཞག་སྤྱིར་གཏན་ལ་དབབ་པའོ། ། ་
213



ས
དང་པོ། ཚད་མ་གྲངས་ངེས་སྤྱིར་སྒྲུབ་པ།
དང་པོ་ལ་བཞི་སྟེ། ཚད་མ་གཉིས་སུ་བསྒྲུབ་པ་དང་། གཞལ་བྱ་གཉིས་སུ་བསྒྲུབ་པ་དང་། །
གཞལ་བྱ་གཉིས་ཀྱི་རང་བཞིན་གཏན་ལ་དབབ་པ་དང་། ཚད་མ་ལ་གྲངས་གཞན་དགས་པའོ། །
དང་པོ་ལ་གསུམ་ལས། གཞན་གྱི་ལུགས་དགག་པ་ནི། རྒྱང་འཕེན་པ་རྣམས་ནི་མངོན་སུམ་ཁོ་་
ན་ཚད་མར་འདོད་ཀྱི་གཞན་མི་འདོད་དེ། དེ་ལྟ་ན། འཇིག་རྟེན་ཕ་རོལ་མེད་པར་ ཚད་མས་གྲུབ་པར་
འགྱུར་ཏེ། མེད་པ་མངོན་སུམ་གྱི་ཡུལ་མ་ཡིན་པས་སོ། །མངོན་སུམ་ལོག་པས་གྲུབ་བོ་ཞེ་ན། དེ་ནི་
མ་དམིགས་པ་རྟགས་སུ་བཀོད་པར་འགྱུར་རོ། །ཡང་ན་ནི་མངོན་སུམ་གྱིས་རྟོགས་པར་འགལ་ཏེ། །
མངོན་སུམ་ལོག་པའི་ཕྱིར་རོ། །སྐྱེ་བོ་གཞན་ལ་སེམས་ཡོད་པར་འདོད་པའི་ཕྱིར་ཡང་རྗེས་དཔག་ཁས་་
བླངས་པ་ ཡིན་ཏེ། གཞན་གྱི་སེམས་མངོན་སུམ་གྱི་ཡུལ་མ་ཡིན་པས་སོ། །
གཉིས་པ་གྲངས་མང་ བར་འདོད་པ་དགག་པ་ལ་གཉིས་ལས། འདོད་པ་བརྗོད་པ་ནི། གྲངས་
ཅན་ནི་མངོན་སུམ་དང༌། རྗེས་སུ་དཔག་པ་ དང༌། སྒྲ་ལས་བྱུང་བ་དང་། ཚད་མ་གསུམ་དུ་འདོད་
དོ། །རིགས་པ་ཅན་ནི། དཔེ་ཉེ་བར་འཇལ་བ་དང༌། བཞིར་འདོད་དོ། རྒྱལ་དཔོག་པ་ནི་དོན་
གྱིས་གོ་བ་དང་། དངོས་པོ་མེད་པ་སྟེ་དྲུག་ཏུ་འདོད་དོ། །སྤྱོད་པ་བ་ནི་རིགས་པ་དང༌། མི་དམིགས་
པ་དང༌། སྲིད་པ་དང༌། ཞེས་གྲགས་པ་དང་། སྙམ་སེམས་པ་ལ་སོགས་པ་གཞན་ཡང་འདོད་དོ།།
འདི་དག་མི་འཐད་དེ། སྒྲ་ལས་བྱུང་བ་དགག་པ་ནི། སྒྲ་རྣམས་དངོས་དང་ལྷན་ཅིག་ཏུ། །མེད་
ན་མི་འབྱུང་ཉིད་མེད་ཕྱིར། །དེ་ལས་དོན་གྲུབ་མིན་དེ་དག །སྨྲ་པོའི་བསམ་པ་སྟོན་པར་བྱེད། །
ཅེས་པ་ལ་སོགས་པ་ལེའུ་དང་པོར་རྒྱ་ཆེར་བཤད་དོ། འདིས་ནི་ཞེས་གྲགས་པ་ཚད་མ་ཡིན་པ་ཡང་བཀག་
པའོ། །སྙམ་སེམས་པ་དང་སྲིད་པ་ཡང་ཐེ་ཚོམ་ཉིད་ཡིན་པའི་ཕྱིར་ཚད་མ་མ་ཡིན་ནོ། །དཔེ་ཉེ་
བར་འཇལ་བ་དང༌། དོན་གྱིས་གོ་བ་ལ་སོགས་པ་ནི། རང་གི་ངོ་བོ་མ་རྟོགས་པ་དོན་གཞན་ལས་
རྟོ གས་པར་བྱེད་པ་ཡིན་ལ། དེ་དག་ལ་མེད་ན་མི་འབྱུང་བའི་འབྲེལ་བ་ངེས་ན་ནི་རྗེས་སུ་དཔག་པ་ལས་
མ་འདས་ལ། འབྲེལ་བ་མ་གྲུབ་ན་ནི་མི་སླུ་བ་མེད་པའི་ཕྱིར། ཚད་མ་ཉིད་མ་ཡིན་ནོ། །
གཉིས་པ་ རང་གི་ལུགས་ནི། ་ གཞལ་བྱ་གཉིས་ཕྱིར་ཚད་མ་གཉིས། །ཚད་མ་ནི་གཞཔ་བྱ་་
རྟོ གས་པ་ཡིན་ལ། གཞལ་བྱ་ནི། རང་གི་མཚན་ཉིད་ཉིད་དེ། དེ་ལ་ནི་རང་སྣང་བའི་ཚུལ་གྱིས་
འཇལ་བ་དང་། གཞན་བསལ་བའི་ཚུལ་གྱིས་འཇལ་བ་གཉིས་ལས། གཞལ་བྱ་གཉིས་ཡིན་ པའི་ཕྱིར༌
214
，
*，



ཏེ་ཚད་མ་དེ་ཡང་བེམ་པོ་དང་དངོས་མེད་མ་ ཡིན་གྱི། ཤེས་པ་ཡིན་ལ་ཤེས་པ་དེ་ནི་མ་རྟོ གས་པ་དང་རྟོ གས་
པ་གཉིས་ཁོ་ན་ ཡིན་གྱི། རྣམ་པ་གཞན་མེད་དོ། །དེ་ལ་མ་རྟོགས་པ་ནི་གཞལ་བྱ་མ་རྟོགས་པ་སྟེ་ཚད་
མ་མ་ ཡིན་པའོ། །ཐེ་ཚོམ་དང་ལོག་རྟོ གས་ཀྱང་མ་རྟོགས་པ་ལས་མ་འདས་སོ། །རྟོགས་པ་ནི་གཞལ་
བྱ་རྟོ གས་པ་སྟེ་ཚད་མ་ཉིད་ཡིན་ནོ། །
གཞལ་བྱ་དེ་ཡང་རང་གི་ངོ་བོ་མངོན་དུ་གྱུར་པ་དང༌། རང་གི་ངོ་བོ་མངོན་དུ་མ་གྱུར་པ་གཉིས་
ཁོ་ནར་ཟད་ལ། དང་པོ་ནི། རང་གི་ངོ་བོ་རང་སྟོབས་ཀྱིས་འཇལ་བ་སྟེ་བུམ་འཛིན་མིག་གི་རྣམ་པར་
ཤེས་པ་ལ་སོགས་པ་མངོན་སུམ་ཚད་མའོ། །རང་གི་ངོ་བོ་མངོན་དུ་མ་གྱུར་པ་ནི་རྟོ གས་པར་བྱེད་པ་
ན་གཞན་ལས་རྟོགས་པར་བྱེད་པ་སྟེ། གཞན་དེ་ཡང་། གཞལ་བྱ་དང་འབྲེལ་བ་ཅན་དང་། འབྲེལ་
བ་མེད་པ་གཉིས་ཁོ་ན་ཡིན་ལ། འབྲེལ་བ་མེད་པ་ལས་ནི་རྟོགས་པ་མེད་དེ། རྟོ གས་ན་ནི་ཧ་ཅང་
ཐལ་བར་འགྱུར་རོ། །རང་དང་འབྲེལ་བ་ཅན་ ལས་རྟོ གས་པ་དེ་ནི་ཡུལ་དུས་རྣམ་པ་སོ་སོར་ངེས་པར་
མི་རྟོ གས་པས་སྤྱིའི་ཚུལ་གྱིས་འཇལ་བར་བྱེད་པས་གཞལ་བྱ་སྤྱིའི་མཚན་ཉིད་ཅེས་བརྗོད་ཀྱི། དེ་ནི་ཚ་
སྲེག་གི་བྱ་བ་བྱེད་པ་མ་ཡིན་པ་རྣམ་པར་བཅད་པ་འ བར་མེ་ལ་སོགས་པ་རིགས་མཐུན་པ་རྣམས་རྟོག་པས་་
གཅིག་ཏུ་བཟུང་བ་ཙམ་ལ་ཕྱི་རོལ་དོན་དུ་ཞེན་པར་ཟད་ཀྱི་དངོས་པོར་གྲུབ་པ་མེད་མོད། དེ་ཉིད་དོན་
དང་ཐ་དད་དུ་མི་འབྱེད་པའི་ཕྱིར་དོན་ཉིད་ལ་འཇུག་པར་འགྱུར་བས་ན་དོན་ལ་མི་སླུ་བ་ཡིན་ནོ། །དེས་
ན་རང་དང་འབྲེལ་བ་ཅན་ལས་རྟོགས་པ་དེ་ནི་རྗེས་སུ་དཔག་པའི་ཚད་མ་ཁོ་ནར་ཟད་པས་ ཚད་མ་ནི་་་་་
གཉིས་ཁོ་ནར་གྲངས་ངེས་ཏེ། གང་ལ་དོན་གྱི་ནུས་པ་ལས། །རྗེས་འགྲོ་ལྡོག་པ་ཅན་གྱི་བློ། །དེ་
ལ་འཛིན་པ་ རང་དབང་ཅན། །དེ་ལས་གཞན་དངོས་དབང་པོ་འདས། །མ་མཐོང་བདག་ཉིད་ངོ་
བོ་དེ། །རྟོ གས་པའི་རྟེན་ནི་དོན་གཞན་ཡིན། །ཞེས་སོ། །དེ་ལྟར་གཞལ་བྱ་གཉིས་ཡིན་པས་ ཚད་
མ་གཉིས་སུ་གྲུབ་པ་ནི་ཡུལ་གཟུགས་ལ་སོགས་པ་ལྔ་ ཡིན་པས་དེ་དག་ཤེས་པའི་རྣམ་པར་ཤེས་པ་ཡང་མིག་
ལ་སོགས་པ་ལྔ་རུ་གྲངས་ངེས་པ་དང་མཚུངས་སོ། །
གཉིས་པ་གཞལ་བྱ་གཉིས་སུ་སྒྲུབ་པ་ལ་གསུམ་ལས། དང་པོ་གཞལ་བྱ་ཕུང་གསུམ་དགག་པ་ནི་
ཅིའི་ཕྱིར་གཞལ་བྱ་གཉིས་སུ་གྲངས་ངེས་ཞེ་ན། དོན་བྱེད་ནུས་དང་མི་ནུས་ཕྱིར། །གཞལ་བྱ་
ནི་གཉིས་ཁོ་ནར་གྲངས་ངེས་པ་ཡིན་ཏེ། བློ་ལ་སྣང་བ་གང་ཞིག་རང་འཛིན་པའི་ཤེས་པ་བསྐྱེད་པ་ལ་
སོགས་པ་དོན་བྱེད་ནུས་པ་དང༌། དོན་བྱེད་ནུས་པ་མ་ཡིན་པ་གཉིས་ལས་ཕུང་པོ་གསུམ་པ་མེད་ལ། །
དོན་ བྱེད་ནུས་པ་གང་ཡིན་པ་དེ་ནི་གཞལ་བྱ་རང་མཚན་ཡིན་ལ། དོན་བྱེད་མི་ནུས་པ་གང་ཡིན་པ་དེ་
215



ནི་སྤྱིའི་མཚན་ཉིད་ཡིན་ནོ། །རབ་རིབ་ཅན་ལ་སྐྲ་ཤད་ལ་སོགས་པར་སྣང་བ་འདི་རྟོག་པས་མ་བཟུང་
ཞིང་གསལ་ བར་སྣང་བ་ཡོད་པའི་ཕྱིར་སྤྱིའི་མཚན་ཉིད་མ་ཡིན་པས་དོན་རང་གི་མཚན་ཉིད་དུ་འགྱུར་རོ་་་
ཞེ་ན། སྐྲ་ཤད་ལ་སོགས་དོན་མིན་ཏེ། །དོན་དུ་མེས་པ་མེད་ཕྱིར་རོ། །སྐྲ་ཤད་ལ་སོགས་
པ་ནི་དོན་རང་གི་མཚན་ཉིད་མ་ཡིན་ཏེ། དངོས་སམ་བརྒྱུད་པས་ ཀྱང་སྲད་བུ་ལ་སོགས་པའི་དོན་བྱེད་
པར་ནུས་པ་མ་རྟོགས་པའི་ཕྱིར་རོ། །དེ་ཡང་དོན་དུ་མོས་པ་མེད་པའི་ཕྱིར་ཏེ། མོས་པ་ནི་ངེས་པའི་
དངོས་པོ་ལ་ངེས་པར་འཛིན་པ་ཡིན་ལ། དེ་མེད་པ་ནི་དོན་དུ་ཚད་མས་གྲུབ་པ་མེད་ཅིང་དོན་ཡིན་པ་
ལ་ཡུལ་རུང་བ་ན་གནས་པ་གཞན་གྱིས་མཐོང་བར་ཐལ་བ་ལ་སོགས་པའི་གནོད་པར་བྱེད་པའི་ཚད་མ་་་་
འཇུག་པའི་ཕྱིར་རོ། །
གཞན་ཡང་། འདྲ་དང་མི་འདྲ་ཉིད་ཕྱིར་དང་། །སྒྲ་ཡི་ཡུལ་དང་ཡུལ་མིན་ཕྱིར། །
རྒྱུ་མཚན་གཞན་ནི་ཡོད་པ་ན། །བློ་ནི་ཡོད་དང་མེད་ཕྱིར་རོ། །གང་ཞིག་རྣམ་པ་ཇི་ཞིག་ལྟར་
བློ་ལ་འདྲེས་ཤིང་འདྲ་བའི་ངོ་བོར་རྟོགས་པ་དེ་ནི་སྤྱིའི་མཚན་ཉིད་ཡིན་ལ། ཡུལ་དུས་རང་བཞིན་མ་
འདྲེས་ཤིང་ཐ་དད་གཞན་དང་གཞན་དུ་རྟོགས་པ་ནི་རང་གི་མཚན་ཉིད་ཡིན་ལ་དེ་དག་ལས་གཞན་པ་་་་་
རྟོགས་པའི་ཚུལ་ཕུང་པོ་གསུམ་པ་མེད་པའི་ཕྱིར་དང༌། སྒྲ་ཡིས་བརྗོད་པར་བྱ་བའི་ཡུལ་དུ་གྱུར་པ་ནི་སྤྱི་
ཡིན་ལ། སྒྲ་ཡིས་བརྗོད་པར་བྱ་བའི་ཡུལ་མ་ཡིན་པ་ནི་རང་གི་མཚན་ཉིད་དེ། དེ་དག་ལས་གཞན་
པའི་ཕུང་པོ་གསུམ་པ་མེད་པའི་ཕྱིར་དང་། བློ་སྐྱེ་བའི་རྒྱུ་མཚན་དོན་མེད་ཀྱང་གཞན་བརྡ་དང་རྩོལ་བ་
ལ་སོགས་པ་ཡོད་ན་བློ་ཡོད་པ་དང༌། དོན་ཡོད་ ཀྱང་བརྡ་དྲན་པ་ལ་སོགས་པ་མེད་པ་ན་བློ་མེད་པ་དེའི་
ཡུལ་དེ་ནི་སྤྱི་ཡིན་ལ། བློ་སྐྱེ་བའི་རྒྱུ་མཚན་བརྡ་དྲན་པ་ལ་སོགས་པ་མེད་ཀྱང་གཞན་ཡུལ་རགས་པ་ལ་
སོགས་པ་ཡོད་པ་ན་བློ་ཡོད་པ་དང་། བརྡ་དྲན་པ་ལ་སོགས་པ་ཡོད་ཀྱང་ཡུལ་རགས་པ་ལ་སོགས་པ་མེད་
པ་ན། བློ་མེད་པར་འགྱུར་བའི་ཡུལ་དེ་ནི་དོན་རང་གི་མཚན་ཉིད་ཡིན་ལ། དེ་དག་ལས་གཞན་པའི་
ཕུང་པོ་གསུམ་པ་མེད་པའི་ཕྱིར་ཡང་གཞལ་བྱ་གཉིས་སུ་གྲུབ་པ་ཡིན་ནོ། །
གཉིས་པ་གཞལ་བྱ་གཉིས་ཀྱི་མཚན་ཉིད་ནི། དོན་དམ་དོན་བྱེད་ནུས་པ་གང་། །དེ་འདིར་
དོན་དམ་ཡོད་པ་ཡིན། །གཞན་ནི་ཀུན་རྫོབ་ཡོད་པ་སྟེ། །དེ་དག་རང་སྤྱིའི་མཚན་ཉིད་
བཤད། །མེས་བསྲེག་པ་དང༌། ཆུ་ཡིས་ངོམས་པ་དང་། གཟུགས་ཀྱིས་མིག་ཤེས་བསྐྱེད་པ་དང༌།
རང་དང་འདྲ་བའི་རིགས་འདྲ་ཕྱི་མ་བསྐྱེད་པ་ལ་སོགས་པའི་དོན་བྱེད་པར་ནུས་པ་གང་ཡིན་པ་ནི་གཞུང་
འདིར་དོན་དམ་ཡོད་པ་ཡིན་ལ། དོན་བྱེད་པར་ནུས་པ་ལས་གཞན་སྤྱི་ལ་སོགས་པ་ནི་ཀུན་རྫོབ་མ་བརྟ གས་
216



པའི་བློ་ངོ་ཙམ་དུ་ཡོད་པ་སྟེ། དེ་དག་ལས་དོན་བྱེད་པར་ནུས་པ་ནི་དོན་དམ་པའི་མཚན་ཉིད་ཡིན་ཞིང་
དོན་བྱེད་པར་ནུས་པས་སྟོང་པ་ནི་སྤྱིའི་མཚན་ཉིད་དུ་བཤད་པ་ཡིན་ནོ། །དོན་བྱེད་པར་ནུས་པ་དེ་
རྟོག་གེའི་སྐབས་འདིར་དོན་དམ་པའི་མཚན་ཉིད་ཡིན་གྱི་གཞན་དུ་ནི་མ་ཡིན་ནོ། །ཞེས་འཆད་པ་ནི་
མི་རིགས་ཏེ་གྲུབ་མཐའ་སྨྲ་བ་ཐམས་ཅད་ཀྱིས་ཀྱང་དོན་བྱེད་པར་ནུས་པ་ཁོ་ན་དོན་དམ་པའི་མཚན་ཉིད་་
དུ་འདོད་དོ། །ངོ་བོ་ཉིད་མེད་པར་སྨྲ་བ་རྣམས་ཀྱིས་ཀྱང་དོན་བྱེད་པར་ནུས་པ་ཁོ་ན་དོན་དམ་པར་
འདོད་ལ་བརྟ གས་ན་དོན་བྱེད་པར་ནུས་པ་གང་ཡང་མ་གྲུབ་པའི་ཕྱིར་དོན་དམ་པ་མ་གྲུབ་པས་སྤྲོས་པ་
དང་བྲལ་བའོ། །ཞེས་འདོད་དོ། །དེ་འདིར་ཞེས་གསུངས་པ་ནི། མེས་སྲེག་པ་ལ་སོགས་པའི་དོན་
བྱེད་པར་ནུས་པ་ནི་དོན་ཁས་ལེན་པའི་སྐབས་འདིར་དོན་དམ་པར་འདོད་པ་ཡིན་གྱི་གཞན་དུ་ནི་མ་ཡིན་་་
ནོ་ཞེས་པའོ། །
གསུམ་པ་དེ་དག་ལ་བརྩོད་པ་སྤང་བ་ལ་གསུམ་ལས། དང་པོ། དོན་དམ་མི་སྲིད་པ་སྤང་བ་ནི།
གལ་ཏེ་རྒྱུ་ཡོད་པ་ན་འབྲས་བུ་མ་སྐྱེས་པས་རྒྱུ་ཡིས་ཕན་འདོགས་པ་མི་འཐད་པ་ལ་སོགས་པའི་རིགས་་་་
པས་བརྟགས་ན་ཐམས་ཅད་ལ་དོན་དམ་པར་ནུས་པ་དེ་མེད་ལ་དོན་བྱེད་པར་ནུས་པ་མེད་ན། དོན་
དམ་པར་མ་གྲུབ་བོ་ཞེ་ན། ས་བོན་ལ་སོགས་པ་ནི་སྨྱུ་གུ་ལ་སོགས་པ་བསྐྱེད་པར་བྱེད་པ་ལ། དོན་
བྱེད་པར་ནུས་པ་མཐོང་བས་གྲུབ་བོ། །གལ་ཏེ། ས་བོན་གྱིས་མྱུ་གུ་བསྐྱེད་པ་ལ་སོགས་པ་དེ་ནི་མ་
བརྟ གས་པ་ཀུན་རྫོབ་ཙམ་དུ་ཡིན་གྱི། དོན་དམ་པ་ནི་ས་བོན་གྱིས་མྱུ་གུ་བསྐྱེད་པ་ལ་སོགས་པ་ཡང་མ་
གྲུབ་བོ་ཞེས་འདོད་ན་ཅི་སྟེ་དེ་ལྟར་འགྱུར། །ཀུན་རྫོབ་ནི་དོན་གྱི་ནུས་པ་ལ་ལྟོས་པ་མ་ཡིན་ཞིང་།
བློས་བརྟགས་པ་ཙམ་ཡིན་ལ་བློས་བརྟགས་པ་དེ་ནི་ཇི་སྟེ་ནས་ཀྱི་མྱུ་གུ་ནི་ནས་ཀྱི་ས་བོན་ལ་སོགས་པ་ཁོ་ན་་
ལས་འབྱུང་གི། བྱེ་མ་དང་། གྱོ་མོ་ལ་སོགས་པ་ལས་མི་འབྱུང་བ་དེ་ལྟར་འགྱུར་ཏེ། དེ་ལྟར་མི་འགྱུར་
བར་བྱེ་མ་ལ་སོགས་པ་ལས་ཀྱང་འབྱུང་ བར་འགྱུར་ཏེ། ས་བོན་ལ་སོགས་པ་དོན་གྱི་ནུས་པ་ལ་ལྟོས་པ་
མེད་པའི་ཕྱིར་རོ། །ཊི་ཀ་བྱེད་པ་དག་གིས། ས་བོན་ལ་སོགས་པ་ནི་མྱུ་གུ་ལ་སོགས་པ་བསྐྱེད་པ་ནུས་
པ་མཐོང་བ་དེ་ཉིད་ཀུན་རྫོབ་ཏུ་འདོད་དོ་ཞེ་ན། དེ་ལྟ་ན་ཡུ་བུ་ཅག་ཇི་སྟེ། བརྩད་པ་དེ་ལྟར་འགྱུར་
ཏེ། མིང་མ་མཐུན་པ་ཙམ་དུ་ཟད་དེ། ས་བོན་ལས་མྱུ་གུ་འབྱུང་བར་ཁྱེད་ཀྱང་འདོད་ལ། དེ་ལ་ཁྱེད་
ནི་ཀུན་རྫོབ་ཅེས་མིང་འདོགས་ལ་དེ་ཉིད། ངེད་དོན་དམ་པར་འདོད་པས་དོན་ལ་བརྩད་པ་མེད་དོ་ཞེས་
འཆད་ནའང་། འདི་སློབ་དཔོན་གྱི་དགོངས་པ་མ་ཡིན་ཏེ། དེ་ལྟར་འདོད་པའི་དོན་ལ་ནི་རྩོད་པ་
ཡོད་དེ། ས་བོན་ལས་མྱུ་གུ་འབྱུང་བ་ཀུན་རྫོབ་ཏུ་འདོད་པ་ཡིན་ན་བརྟག་པ་དང་དཔྱད་པར་མི་བཟོད་
217



པར་འདོད་པ་ཡིན་ལ། དོན་དམ་དུ་འདོད་པས་ནི། བརྟག་བཟོད་དཔྱད་བཟོད་དུ་འདོད་དགོས་པས་
སོ། །དེས་ན་སྔ་མ་ཉིད་རིགས་སོ། །
གཉིས་པ་ཀུན་རྫོབ་མི་སྲིད་ པ་སྤང་བ་ནི། གལ་ཏེ་རང་མཚན་སྤྱི་མཚན་ཀུན་ལ། དོན་བྱེད་
པ་དེ་ཙམ་ཡོད་པའི་ཕྱིར། ཀུན་རྫོབ་ཉིད་མི་སྲིད་ པར་འགྱུར་རོ་ཞེ་ན། སྤྱི་ཡི་མཚན་ཉིད་རྗེས་འགྲོ་
ལྡོག །བློ་ལ་མ་མཐོང་ཕྱིར་མིན་ཏེ། །མིག་དང་གཟུགས་སོགས་བློ་བཞིན་ནོ། །སྤྱི་ལ་
དོན་བྱེད་པར་ནུས་པ་མེད་དེ། གང་དོན་གྱི་ནུས་པ་ལ་ལྟོས་པ་དེ་ནི་དོན་ཡོད་མེད་ཀྱི་རྗེས་སུ་བྱེད་པ་ཡིན་
ཏེ། བློ་མིག་གི་རྣམ་པར་ཤེས་པ་དང་ཡུལ་གཟུགས་ལ་སོགས་པ་བཞིན་ནོ། །སྤྱིའི་བློ་ནི་སྤྱི་ཡོད་མེད་
ཀྱི་རྗེས་སུ་འགྲོ་ལྡོག་མ་མཐོང་ངོ་། །དེའི་ཕྱིར་སྤྱིའི་ནུས་པ་ལས་ནི་སྤྱི་འཛིན་གྱི་ཤེས་པ་མ་ཡིན་ནོ། །
དེས་ནི་བརྡ་དང་རྩོལ་བ་སོགས། །ནང་གི་ཡན་ལག་རྗེས་འཇུག་ཕྱིར། །བུམ་པ་འདེགས་
དང་སྤྱི་དང་ནི། །གྲངས་སོགས་བློ་ནི་བཤད་པ་ཡིན། །བློ་དེ་དོན་ཡོད་མེད་ཀྱི་རྗེས་སུ་འགྲོ་
ལྡོག་མི་བྱེད་པས་དོན་གྱི་ནུས་པ་ལས་བྱུང་བ་མ་ཡིན་ནོ་ཞེས་པའི་རིགས་པ་དེས་ནི། བྱེ་བྲག་པས་རྫས་
བུམ་པའི་སྟེང་ན་ལས་བུམ་པ་འདེགས་པ་དང་འཇོག་པ་དང་། བུམ་པ་ཉིད་ཅེས་པའི་སྤྱི་དང༌། གྲངས་
དང༌། དཀར་པོ་ལ་སོགས་པའི་ཡོན་ཏན་དང༌། བྱེ་བྲག་དང་འདུ་བ་ལ་སོགས་པ་ཡོད་དེ་དེ་དག་འཛིན་
པའི་སྒྲ་བློ་ཡོད་པའི་ཕྱིར་རོ། །ཞེས་འདོད་པ་དེ་དག་དགག་པ་ཡང་བཤད་པ་ཡིན་ཏེ། ལས་དང་
ཡོན་ཏན་ལ་སོགས་པ་འཛིན་པའི་བློ་དེ་དག དོན་ལས་ལ་སོགས་པའི་ནུས་པ་ལས་བྱུང་བ་མ་ཡིན་གྱི་དོན་
ལས་ལ་སོགས་པ་ཡོད་མེད་ཀྱི་རྗེས་སུ་འགྲོ་ལྡོག་མི་བྱེད་དེ། དོན་ལས་ལ་སོགས་པ་མེད་ཀྱང་། བརྡ་དྲན་
དང་རྐན་ལྕེའི་རྩོལ་བ་ལ་སོགས་པ་ནང་གི་ཡན་ལག་གི་རྗེས་སུ་འཇུག་ཅིང་བརྡ་དྲན་པ་ལ་སོགས་པ་ཡོད་ན་
ལས་ལ་སོགས་པ་འཛིན་པའི་བློ་སྐྱེ་བའི་ཕྱིར་རོ། །
གསུམ་པ་སྒྲ་སོགས་དེ་གཉིས་སུ་བསྡུ་བ་ནི། དོན་བྱེད་མི་ནུས་པས་སྤྱི་མཚན་ཡིན་ན་སྐྲ་སོགས་ཀྱང་
སྤྱི་མཚན་དུ་འགྱུར་རོ་ཞེ་ན། སྐྲ་ཤད་ལ་སོགས་པ་ནི་སྤྱི་མིན་ཏེ། རྟོག་པས་དོན་དུ་ཞེན་པ་མེད་པའི་
ཕྱིར་རོ། །དེ་ལྟ་ན་དངོས་མེད་སྤྱི་མ་ ཡིན་པར་འགྱུར་ཏེ། དོན་དུ་ཞེན་པ་མེད་པའི་ཕྱིར་རོ་ཞེ་ན།
དངོས་པོ་མེད་པ་ལ་ཤེས་བྱར་འཛིན་ཅིང་ཞེན་པ་ཡོད་པའི་ཕྱིར་སྤྱི་མ་ ཡིན་པར་ཐལ་བའི་ཉེས་པ་དག་གིས་་
གནོད་པར་མི་འགྱུར་རོ། །
ཤེས་བྱར་འཛིན་པས་སྤྱི་རུ་འགྱུར་ན་སྐྲ་སོགས་ཀྱང་ཤེས་བྱར་འཛིན་པའི་ཕྱིར་སྤྱི་རུ་འགྱུར་རོ་ཞེ་ན།
དེ་དག་གི་ཁང་དེ་ལྟའི་དངོས། །བཀག་མེད་གསལ་བར་སྣང་བ་ཉིད། །ཤེས་པའི་ངོ་བོའི་
218



“བ་ལ་གས་
དོན་ཉིད་ཕྱིར། །སྐྲ་སོགས་ཞེས་བྱའི་བློ་དག་ནི། །སྤྱི་ཡི་སྤྱོད་ཡུལ་ཅན་ཡིན་ལ། །སྐར་
སྣང་དོན་མེད་ཅན་ཡིན་ནོ། །སྐྲ་སོགས་དམིགས་པ་དེ་དག་གི་ཡང་ཡུལ་རུང་བ་ན་གནས་པ་གཞན་
གྱིས་མ་དམིགས་པ་ལ་སོགས་པའི་རིགས་པས་དེ་ལྟ་བུའི་དངོས་པོར་མེད་པར་སྤྱོད་པ་ལ་ལྟོས་ནས་སྤྱི་་་་་་་
མཚན་ཡིན་པ་ནི་བཀག་པ་མེད་དེ་སྤྱི་ཉིད་ཡིན་ན། །དེ་ལྟ་ན། གསལ་བར་སྣང་བ་ཉིད་མི་འཐད་དོ་
ཞེ་ན། དཔྱོད་པའི་བློ་དེ་སྤྱི་ཉིད་ཡིན་པས་ཤེས་པའི་ངོ་བོའི་དོན་ཉིད་ཡིན་པའི་ཕྱིར་གསལ་བར་སྣང་བ་
ཉིད་མི་འགལ་ལོ་ཞེས་རྒྱུན་འཆད་དོ། །ཁོ་བོས་ནི་སྒྲ་སོགས་ཀྱང་ཤེས་བྱར་འཛིན་པའི་ཕྱིར་སྤྱིར་ཐལ་
ལོ། །ཞེ་ན། སྒྲ་སོགས་དེ་ནི་རྣམ་པ་གསུམ་དུ་འགྱུར་ཏེ། རབ་རིབ་ཅན་དེ་དག་གི་བློ་འཁྲུལ་བ་
དེ་ཡང་སྐྲ་སོགས་དེ་ལྟ་བུའི་དངོས་པོ་སྣང་ཞིང་སྣང་བ་དེ་ནི་ཚད་མ་གང་གིས་ཀྱང་བཀག་པ་མེད་ལ་གསལ་
བར་སྣང་བ་ཉིད་ཀྱི་ཕྱིར་ན་ཤེས་པའི་ངོ་བོ་ཉིད་ཡིན་ནོ། །སྐྲ་ཤད་དོ། ཟླ་གཉིས་སོ། །དངོས་པོར་
མེད་དོ་ཞེས་བྱ་བ་ལ་སོགས་པ་སྤྱོད་པའི་བློ་དག་ནི་སྤྱིའི་སྤྱོད་ཡུལ་ཅན་ཡིན་ལ། སྐྲ་སོགས་སུ་སྣང་བ་དེ་
ནི་ཕྱི་རོལ་དོན་གྱི་དངོས་པོར་མེད་པ་ཅན་ཡིན་ནོ། །
གལ་ཏེ་བློ་འཁྲུལ་བ་ལ་གསལ་བར་སྣང་བས་ཤེས་པའི་ངོ་བོར་གྲུབ་ན། དོན་སྤྱི་མེ་བུམ་པའི་རྣམ་
པའང་བློ་འཁྲུལ་བ་ལ་བ།སལ་བར་སྣང་བའི་ཕྱིར་ཤེས་པའི་ངོ་བོར་འགྱུར་ལ། དེ་ལྟ་ན་སྤྱི་དེ་དོན་ཉིད་
ཡིན་པར་ཐལ་བར་འགྱུར་རོ་ཞེ་ན། དོན་སྤྱི་དེ་ཡང་ཤེས་པའི་དངོས་པོ་དེ་ལྟར་འདོད་པའི་ཕྱིར་
སྐྱོན་དེ་ཡོད་པ་མིན་ནོ། །དེ་ལྟ་ན་སྤྱི་དེ་དངོས་པོར་མི་འདོད་པ་དང་འགལ་བར་འགྱུར་རོ་སྙམ་ན།
ཕྱི་དངོས་པོ་མི་འདོད་པ་དེ་ཡང་། ཕྱི་རོལ་ཤིང་ལ་སོགས་པའི་དངོས་པོར་མ་གྲུབ་པ་ ཡིན་ལ། ཤེས་པའི་
ངོ་བོར་གྲུབ་ནའང་། སྤྱི་དོན་ལ་ཡོད་པར་མི་འགྱུར་ཏེ་ཤེས་པའི་དངོས་པོ་དེ་ནི་སྤྱི་མ་ ཡིན་པའི་ཕྱིར་རོ།།
དེ་སྐད་དུའང་། ཤེས་ལས་ཐ་དད་མ་ཡིན་པ། །ཇི་ལྟར་དོན་གཞན་འབྲང་བར་འགྱུར། ཞེས་བཤད་
ཟིན་ཏོ། །
གསུམ་པ་གཞལ་བྱ་གཉིས་ཀྱི་རང་བཞིན་ངེས་པར་བྱ་བ་ལ་བཞི་སྟེ། སྤྱི་མཚན་དངོས་མེད་དུ་བསྒྲུབ་
པ་དང་། རང་མཚན་དངོས་པོར་བསྒྲུབ་པ་དང་། ཕྱི་མཚན་གྱི་དབྱེ་བ་དང་། རང་མཚན་གཅིག་
ཉིད་ལ་གཞལ་བྱ་གཉིས་སུ་གཞག་པའོ། །
དང་པོ་ལ་གཉིས་ལས། སྤྱི་ངོས་གཟུང་བ་ནི། གཞལ་བྱ་གཉིས་ཕྱིར་ཞེས་པའི་སྤྱིའི་མཚན་ཉིད་
ཇི་ལྟ་བུ་ཞིག་ཅེ་ན། དོན་གྱི་ངོ་བོ་ཉིད་ཀྱི་སྤྱི། །ཀུན་ལ་ཇོ་བོ་མཚུངས་ཕྱིར་དང༌། །དེ་ལྡོག་
པ་ལ་བརྟེན་ཕྱིར་རོ། །ཤེས་པའི་དངོས་པོ་དེ་ཇི་ལྟར་ཤ་པ་ལ་སོགས་པའི་སྤྱིར་འགྱུར་ཞེ་ན། དོན་
219



ཤ་པ་ལ་སོགས་པའི་ངོ་བོར་སྣང་བ་ཉིད་ཀྱིས་དོན་དུ་འཁྲུལ་བ་ལ་སྤྱི་ཉིད་དུ་ཐ་སྙད་བྱས་པའོ། །དོན་
གྱི་ངོ་བོར་སྣང་བ་ནི་ཡལ་འདབ་དང་ལྡན་པ་ལ་སོགས་པར་སྣང་བ་ཡིན་ལ་དེ་ནི་གསལ་བ་ཀུན་ལ་ཡ་་་་་་
འདབ་དང་ལྡན་པའི་ངོ་བོར་མཚུངས་པའི་ཕྱིར་དང༌། ཡལ་འདབ་དང་ལྡན་པ་དེ་མ་ཡིན་པ་ལས་ལྡོག་་
པ་ལ་བརྟེན་པའི་ཕྱིར་གཞན་སེལ་བ་ཉིད་སྤྱི་ཡིན་ནོ ། ། །
གཉིས་པ་དེ་དོན་ལ་མེད་པར་བསྟན་པ་ལ་བརྒྱད་དེ། སྒྲའི་དངོས་ཀྱི་བརྗོད་བྱ་ཡིན་པ་དང་། དེ་
ཉིད་དང་གཞན་དུ་མ་གྲུབ་པ་དང༌། དུས་གསུམ་ལས་སྒྲ་བློ་མ ཚུངས་པར་སྐྱེ་བ་དང་། མཚུངས་པ་
ཉིད་ཡིན་པ་དང༌། འབྲས་བུ་མ་ཡིན་པ་དང་། བརྡ་དྲན་ལ་ལྟོས་པའི་ཤེས་པའི་ཡུལ་ཡིན་པ་དང༌།
སྣང་རུང་མ་དམིགས་པ་དང༌། དོན་བྱེད་ནུས་པས་སྟོང་པའི་རྟགས་ཀྱིས་སྤྱི་དངོས་མེད་དུ་བསྒྲུབ་པའོ། །
དང་པོ་ལ་གཉིས་ལས། རྟགས་དགོད་པ་ནི། བརྗོད་བྱ་ཉིད་ཕྱིར་དེ་དངོས་མིན། །གང་
སྒྲ་ཡིས་དངོས་སུ་བརྗོད་པར་བྱ་བ་ཡིན་པ་དེ་ནི། ཕྱི་རོལ་དངོས་པོར་མེད་དེ། རི་བོང་རྭའི་དོན་སྤྱི་
བཞིན། ཤིང་ཙམ་གཞན་སེལ་བའི་སྤྱི་དེ་ཡང་སྒྲ་ཡིས་དངོས་སུ་བརྗོད་པར་བྱ་བ་ཡིན་ནོ། །ཞེས་པ་
འགལ་བའི་ཁྱད་བྱ་དམི གས་པའོ། །
གཉིས་པ་རྟགས་དེའི་མ་ངེས་པ་སྤང་བ་ལ་གཉིས་ལས། དང་པོ་ཐལ་བ་དགོད་པ་ནི། སྒྲ་ཡིས་
དངོས་སུ་བརྗོད་པར་བྱ་བ་ཡིན་ནའང་། དངོས་པོ་མེད་པས་མ་ཁྱབ་སྟེ། སྒྲ་ཡིས་དངོས་པོ་བརྗོད་
པའི་ཕྱིར་རོ་ཞེ་ན། སྒྲ་ཡིས་དངོས་པོ་རང་མཚན་བརྗོད་ན་མིག་ལ་སོགས་པ་དབང་པོའི་ཚོགས་དོན་མེད་
པར་ཐལ་བ་ལས། དབང་སོགས་འབྲས་བཅས་ཉིད་ཕྱིར་རོ། །
གཉིས་པ་དེའི་ལན་དགག་པ་ལ་གསུམ་སྟེ། མིང་སོགས་བརྗོད་བྱར་འདོད་པའི་ལན་དགག་པ་དང༌།
སྤྱི་ཡན་གར་པ་བརྗོད་བྱར་འདོད་པའི་ལན་དགག་པ་དང་། ་མངོན་སུམ་གྱི་ཡུལ་ལས་གཞན་པ་བརྗོད་
བྱར་འདོད་པའི་ལན་དགག་པའོ། ། །
དང་པོ་ལ་གཉིས་ལས། ལན་དངོས་ནི། སྡེ་པ་མང་པོ་བཀུར་བ་དག་ན་རེ། སྒྲ་ཡིས་བརྗོད་
པར་བྱ་བ་ནི། བུམ་པ་ཞེས་པ་ལ་སོགས་པ་སྒྲ་སྤྱི་མིང་གི་རྣམ་པ་ཅན་དང༌། ལྟོ་ལྡིར་ལ་སོགས་པ་
དོན་སྤྱི་མཚན་མའི་རྣམ་པ་ཅན་ཡིན་ལ་དེ་ནི་གཟུགས་དང༌། སེམས་དང་སེམས་ལས་བྱུང་བ་དང་མི་ལྡན་
པ་འདུ་བྱེད་ཀྱི་ཕུང་པོ་གཏོ གས་པའི་རྫས་སུ་གྲུབ་པའི་དངོས་པོ་མིང་སོགས་དེ་བརྗོད་པ་ཡིན་ལ། དབང་
པོའི་ཚོགས་ཀྱིས་ནི་གཟུགས་ལ་སོགས་པའི་དངོས་པོ་འཛིན་པའི་ཕྱིར་དབང་པོའི་ཚོགས་དོན་མེད་པར་མི་་
འགྱུར་རོ། །ཞེ་ན།
220



གཉིས་པ་དེ་དགག་པ་བཞི་ལས། དང་པོ་རྣམ་པར་བརྟ གས་ཏེ་འདོད་པ་དྲི་བ་ནི། མི་སོགས་
དེ་ཉན་པ་པོ་དང་འཆད་པ་པོའི་བློ་དང་འབྲེལ་བའམ་དོན་རང་མཚན་དང་རྗེས་སུ་འབྲེལ་བ་ཅན་་་
ནམ། དེ་དག་གསུམ་པོ་གང་དང་ཡང་འབྲེལ་བ་མེད་པ་ཞིག་སྒྲ་ཡིས་བརྗོད་པར་བྱ་བ་ཡིན་ཞེས་བརྟག་
པའོ། །
གཉིས་པ་གང་ཟག་གཉིས་དང་འབྲེལ་བའི་མིང་སོགས་བརྗོད་བྱར་འདོད་པ་དགག་པ་ནི། གང་
ཟག་གཉིས་དང་འབྲེལ་བའི་མིང་སོགས་སྒྲ་ཡིས་བརྗོད་ན། བུམ་པ་ཁྱེར་ལ་ཤོག་ཤིག་ཅེས་བརྗོད་པ་ན།
སྐྱེས་བུ་དག་གཟུགས་དང་ལྡན་པའི་དོན་ལ་འཇུག་པར་མི་འགྱུར་ཏེ་ གཟུགས་དང་ལྡན་པའི་རང་་་་་་་་
མཚན་དེ་མ་བརྗོད་པའི་ཕྱིར་རོ། །གལ་ཏེ་དོན་ལ་ཚུལ་འདྲ་བས། །འཁྲུལ་འཇུག་འགྱུར་ན་དུས་
ཀུན་དང༌། །ཡུལ་ལ་འཁྲུལ་མིན། གལ་ཏེ་སྒྲ་ཡིས་མི་ལྡན་པའི་འདུ་བྱེད་ཀྱི་ལྟོ་ལྡིར་དེ་བརྗོད་ཀྱང་།
དོན་ལ་འཇུག་པར་འགྱུར་ཏེ། མི་ལྡན་པའི་འདུ་བྱེད་དང་དོན་གྱི་བུམ་པ་ལྟོ་ལྡིར་ལ་སོགས་པའི་ཚུལ་འདྲ་
བའི་ཕྱིར། ཚེ་མལ་གཅིག་ཏུ་འཁྲུལ་བ་བཞིན་ནོ། །ཞེ་ན། འདྲ་བས་འཁྲུལ་བ་ཡིན་ན། ཡུལ་རེས་
འགའ་འཁྲུལ་ལ་རེས་འགའ་མ་འཁྲུལ་བ་དང་། དུས་རེས་འགའ་འཁྲུལ་ལ་རེས་འགའ་མ་འཁྲུལ་བ་ཡང་
ཡོད་པ་ལས། འདི་ནི་དེ་ལྟ་བུ་མ་ཡིན་ཏེ། དུས་ཀུན་དང་ཡུལ་ཀུན་ལ་འཁྲུལ་བའི་ཕྱིར་རོ། །ཁྱེད་
རང་ལྟར་ན་ཡང་། ཤེས་པ་ལ་སྣང་བའི་གཞན་སེལ་བ་ལ་བརྡ་སྦྱོར་ན། དོན་ལ་མི་འཇུག་པར་ཐལ་
པའི་ཉེས་པ་མཚུངས་སོ། །ཞེ་ན། ཤེས་པ་ལ། །མཚུངས་པ་མིན་ཏེ། ཤེས་པ་ལ། །ལྟོ་ལྡིར་
ལ་སོགས་པའི་རྣམ་པ་དོན་དེ་དང་འདྲ་བའི་བློ་སྐྱེ་བའི་ཕྱིར་དེ་ལ་དོན་དུ་འཁྲུལ་ནས་དོན་ལ་འཇུག་་་་
པར་འགྱུར་བ་ཡིན་ནོ། །འཁྲུལ་བ་ཡིན་ནའང་ཡུལ་དང་དུས་ཀུན་ཏུ་འཁྲུལ་བ་མི་འཐད་པའི་སྐྱོན་
མཚུངས་པ་མ་ཡིན་ནམ་ཞེ་ན། མ་ཡིན་ཏེ། འདི་ནི་འདྲ་བས་འཁྲུལ་བ་མ་ཡིན་གྱི་སྣང་བ་ལ་དོན་དུ་
འཛིན་པའི་བག་ཆགས་གོམས་པའི་དབང་གིས་ངོ་བོ་ཉིད་ཀྱིས་འཁྲུལ་བ་ཡིན་པས། ཇི་སྲིད་འཁྲུལ་པ་
མ་ཞིག་པ་དེ་སྲིད་དུ་ཡོད་པ་ཡིན་ནོ། །ངེད་ཀྱང་ཤེས་པ་དོན་གྱི་ རྣམ་ལྡན་དུ་སྐྱེས་པ་ལ་དོན་དུ་འཁྲུལ་
བར་འདོད་དོ། །ཞེ་ན། གཞན་ཁྱེད་ཀྱི་ལུགས་ལ་ཤེས་པ་དོན་གྱི་ རྣམ་ ལྡན་དུ་སྐྱེ་བ་དེ་མེད་དེ།
ཕྱི་རོལ་དོན་དུ་སྣང་བ་ཡི། །བློ་རྣམ་པ་དང་བཅས་པ་དེ་ནི་ཁས་ལེན་པ་མེད་པའི་ཕྱིར་རོ། །
གལ་ཏེ་བློ་དོན་གྱི་རྣམ་པ་སྐྱེས་པ་དེ་ཁས་ལེན་དུ་ཆུད་ན་ཡང་། མིང་སོགས་དེ་ནི་གཟུགས་དང་རྣམ་
པར་ཤེས་པ་དང་། སེམས་ལས་བྱུང་བ་ལས་ཐ་དད་པའི་འདུ་བྱེད་དུ་གྲུབ་པར་འདོད་པ་དེ་སྒྲའི་ཡུལ་
ཡིན་པར་ཚད་མ་ཅན་མིན་པར་འགྱུར་ཏེ། མིང་སོགས་ལོག་པས་མིང་སོགས་ཡུལ་ཅན་དུ་འདོད་པའི་
221



བློ་དེ་ལྡོག་པ་གྲུབ་པ་མེད་པའི་ཕྱིར་རོ། །བློ་དེ་ནི་བརྡ་དང་ཡིད་ལ་བྱེད་པ་ལ་སོགས་པ་ཙམ་ ལས་
འབྱུང་བའི་ཕྱིར་རོ། །མིང་སོགས་ལོག་ན་མིང་སོགས་ཡུལ་ཅན་དུ་འདོད་པའི་བློ་དེ་ལྡོག་སྟེ། ཤེས་
ཀུན་དོན་ལྡན་ཕྱིར་ཞེ་ན། །ཤེས་པ་ཀུན་དོན་ལྡན་དུ་འདོད་པ་དེ་ནི། འཐད་པ་མིན་ཏེ། དོན་
རྟ་གླང་གི་ཁྱུ་མེད་པར་རྨི་སོགས་རྣམ་པ་གཞན་གླང་པོའི་ཁྱུ་ཡོད་པ་མཐོང་བའི་ཕྱིར་རོ། །རྨི་ལམ་
གྱི་རྟ་གླང་གི་ཁྱུ་དེའང་ལྡན་པ་མ་ཡིན་པའི་འདུ་བྱེད་ཀྱི་རྟ་གླང་གི་ཁྱུ་ད མི གས་པའོ། །ཞེ་ན། དེ་ལས་
དམིགས་པ་ཡང་མིན་ཏེ། རྨི་ལམ་གྱི་རྟ་གླང་དེ་ཡང་། སྔོ་ལ་སོགས་པར་སྣང་ཕྱིར་རོ། །སྔོ་
སོ གས་སུ་སྣང་བ་དེ་ནི་མིང་སོགས་མ་ཡིན་ཏེ་གཟུགས་ཀྱི་ཕུང་པོར་འ དུས་པའི་ཕྱིར་རོ། །རྨི་ལམ་གྱི་ཡུལ་
དེ་ནི་སྔོ་སོགས་གཟུགས་རང་མཚན་ཡིན་ནོ། །ཞེ་ན། དེ་ནི་གྱང་ལ་སོགས་པ་ལ། ཐོགས་མེད་
ཕྱིར་ན་སྔོན་སོགས་མིན། །འོ་ན་རྨི་ལམ་ན་རྟ་གླང་དུ་སྣང་བ་དེ་ཅི་ཡིན་ཞེ་ན། རུང་ཡུལ་གནས་
པས་མི་ཤེས་པས། །རང་ཉིད་ཤེས་ཕྱིར་དེ་ཤེས་ཡིན། །རྨི་ལམ་གྱི་རྟ་གླང་དེ་ཡུལ་རུང་བ་ན་་
གནས་པ་གཞན་གྱིས་མི་ཤེས་པར་རང་ཉིད་ཁོ་ནས་ཤེས་པས་ཤེས་པར་བསྟན་པ་དེས་ནི་མིང་སོགས་སུ་་
འདོད་པ་དེ་ཡང་ཤེས་པར་བརྗོད་པ་ཡིན་ཏེ། དེ་དག་ཀྱང་ཡུལ་རུང་བ་ན་གནས་པ་གཞན་གྱིས་མི་
ཤེས་ཤིང་རང་ཁོ་ནས་ཤེས་པའི་ཕྱིར་རོ། །གང་ཡུལ་རུང་བ་ན་གནས་པ་གཞན་གྱིས་མི་ཤེས་པར་ རང་
ཁོ་ནས་ཤེས་པ་དེ་ནི་ཤེས་པ་ཡིན་ཏེ་བདེ་སོགས་བཞིན། མིང་སོགས་སུ་འདོད་པ་དེ་ཡང་ཡུལ་རུང་བ་
ན་གནས་པ་གཞན་གྱིས་མི་ཤེས་པར་རང་ཁོ་ནས་ཤེས་པ་ཡིན་ནོ། །ཞེས་པ་རང་བཞིན་གྱི་རྟགས་སོ།།
མིང་སོགས་ཡུལ་ཅན་དུ་འདོད་པའི་བློ་དེ་ཡུལ་གྱི་ནུས་པ་ལས་མ་སྐྱེས་པར་གང་གིས་གྲུབ་ཅེ་ན།
མིག་ལ་སོགས་པའི་བློ་འདོད་པ། །དེ་ཉིད་དོན་ལྡན་གང་གིས་འདོད། །གལ་ཏེ་དོན་ནུས་
མཐོང་ཕྱིར་ན། །གཞན་པ་དོན་མེད་ཅན་ཐོབ་འགྱུར། །མིག་ལ་སོགས་པའི་བློ་མ་འཁྲུལ་བར་
འདོད་པ་དེ་ཉིད་དོན་ལྡན་གྱི་ཤེས་པ་ ཡིན་པར་གང་གིས་འདོད། །གལ་ཏེ་དོན་གྱི་ནུས་པ་མཐོང་བའི་
ཕྱིར་རོ་ཞེ་ན། རྟོག་པའི་ཤེས་པའམ་མིང་སོགས་སུ་འདོད་པ་དེ་ནི་དོན་མེད་པ་ཅན་དུ་གྲུབ་སྟེ། དོན་
ཡོད་མེད་ཀྱི་ རྗེས་སུ་འགྲོ་ལྡོག་མི་བྱེད་པས་སོ། །གང་དོན་ཡོད་མེད་ཀྱི་རྗེས་ སུ་འགྲོ་ལྡོག་བྱེད་པའི་བློ་
དེ་ནི་དོན་གྱི་ནུས་པ་ལས་སྐྱེས་པ་ཡིན་ཏེ། མིག་ར་སོགས་པའི་བློ་བཞིན། མིང་སོགས་ཡུལ་ཅན་དུ་འདོད་
པའི་དོན་སྤྱི་དང་རྨི་ལམ་གྱི་རྟ་གླང་ལ་སོགས་པ་ནི་དོན་ཡོད་མེད་ཀྱི་རྗེས་སུ་འགྲོ་ལྡོག་མི་བྱེད་དོ། །ཞེས་
པ་ཁྱ བ་བྱེད་མ་དམི གས་པའོ། །
གསུམ་པ་དེ་དག་དང་འབྲེལ་མེད་ཀྱི་མིང་སོགས་བརྗོད་བྱར་འདོད་པ་དགག་པ་ནི། འབྲེལ་མེད་
222



ན་ཡང་འཇུག་མི་འགྱུར། །གང་ཟག་གཉིས་ཀྱི་བློ་དང་འབྲེལ་བ་མེད་པའི་མིང་སོགས་སྒྲས་བརྗོད་
ན་ཡང་། བུམ་པ་ཁྱེར་ལ་ཤོག་ཤིག་ཅེས་བརྗོད་པ་ན་སྐྱེས་བུ་དེ་དག་དོན་རང་མཚན་ལ་འཇུག་པར་མི་
འ གྱུར་ཏེ། སྐྱེས་བུའི་བློ་དང་མ་འབྲེལ་བའི་ཕྱིར་རོ། །
བཞི་པ་དོན་རང་མཚན་དང་འབྲེལ་བའི་མིང་སོགས་བརྗོད་བྱར་འདོད་པ་དགག་པ་ནི། གལ་ཏེ་
མིང་སོགས་དེ་དོན་རང་མཚན་དང་འབྲེལ་བར་ལྡན་པ་ཞིག་སྒྲ་ཡིས་བརྗོད་པར་བྱ་ བར་འགྱུར་རོ། །
ཞེ་ན། འདས་དང་མ་འོངས་བརྗོད་བྱ་མིན། །པར་འགྱུར་ཏེ། འདས་པའི་དོན་དང་དེ་དང་
འབྲེལ་བའི་མིང་སོགས་ནི་ཟད་ཅིང་འགགས་ལ་མ་འོངས་པ་ནི་མ་སྐྱེས་པའི་ཕྱིར་རོ། །
གཉིས་པ་སྤྱི་ཡན་གར་པ་བརྗོད་བྱར་འདོད་པའི་ལན་དགག་པ་ལ། འདོད་པ་བརྗོད་པ་ནི། དབང་
པོས་རང་མཚན་འཛིན་ཅིང་། སྒྲ་ཡིས་སྤྱི་ནི་བརྗོད་པའི་ཕྱིར། །གལ་ཏེ་དབང་སོགས་དོན་མེད་
དུ་ཐལ་བར་མི་འདོད་དོ་ཞེ་ན། དེ་ནི་འཐད་པ་མིན་ཏེ། སྤྱི་ནི་ཡལ་གར་པ། །མ་གྲུབ་པའི་
ཕྱིར་དེ་སྒྲ་ཡིས་བརྗོད་པ་མེད་པའི་ཕྱིར་རོ། །གལ་ཏེ་སྤྱི་ཡན་ གར་པ་དེ་སྒྲ་ཡིས་བརྗོད་ན་ཡང་།
སྤྱི་དེ་གསལ་བ་ཐམས་ཅད་ལ་མཚུངས་པར་ ཡོད་པའི་སྤྱི་མ་ཡིན་པར་འགྱུར་ཏེ་ཚོགས་པ་གཅིག་ལས་སྐྱེས་
པ་མ་ ཡིན་ཞིང་། རྫས་ཐ་དད་དུས་མཉམ་པས་གསལ་བ་དང་འབྲེལ་བ་མེད་པའི་ཕྱིར་རོ། །སྤྱི་དེ་
གསལ་བས་གསལ་བར་བྱས་པ་རང་མ་ཡིན་པར་འ གྱུར་ཏེ། ། སྒྲ་ཡིས་གསལ་བར་བྱས་པའི་ཕྱིར་རོ། །
དེས་ན་རྟག་ཏུ་དམིགས་འགྱུར་ཏེ། །རྟག་ཉིད་ཕྱིར་རོ་གལ་ཏེ་ཡང་། །གསལ་བས་མངོན་
སུམ་ལ་གསལ་ཡིན། །སྤྱི་དེ་གསལ་བ་ལ་མི་ལྟོས་པ་དེས་ན། གསལ་བ་ཡོད་པ་དང་མེད་པའི་དུས་
རྟག་ཏུ་དམི གས་པར་འགྱུར་བ་དང་། སྤྱི་དེ་རྟག་པ་ཉིད་ཀྱི་ཕྱིར་ཡང་ལན་གཅིག་དམིགས་ན་རྟག་ཏུ་
དམིགས་པར་འགྱུར་རོ། །གལ་ཏེ་གསལ་བས་སྤྱི་དེ་མངོན་སུམ་དུ་གསལ་བར་བྱས་པ་ལས་གསལ་བ་
ཡིན་ནོ། །ཞེ་ན། སྤྱི་དེ་མི་རྟག་པ་ཡིན་ན་གསལ་བས་མངོན་སུམ་དུ་གསལ་བར་མ་བྱས་ན་སྤྱི་འཛིན་
གྱི་བློ་ལ་མི་གསལ་ཞིང་གསལ་པས་གསལ་བར་བྱས་པ་ན་གསལ་བ་ཞེས་བྱ་བ་འདི་འཐད་མོད་ཀྱི། སྤྱི་དེ་
ནི་རྟག་པར་འདོད་པའི་ཕྱིར། བདག་ལ་ཤེས་པ་བསྐྱེད་པ་ལ། །ལན་གཅིག་སྤྱི་འཛིན་གྱི་ཤེས་པ་
བསྐྱེད་པ་ལ་ནུས་པ་དང་ལྡན་པ་གང་ཡིན་པ་དེ་དུས་རྟག་ཏུ་ནུས་ལྡན་ཉིད་ཡིན་པར་འགྱུར་ཞིང་།
གལ་ཏེ་འགའ་ཚེ་ནུས་མེད་ན། །དེ་ནི་ཀུན་ཚེ་ནུས་མེད་དུ་འགྱུར་ཏེ། སྤྱི་དེ་ཡི་ནུས་པའམ་
ནུས་མེད་པ། ངོ་བོ་ཉིད་ཀྱིས་གང་གནས་པ། །དེ་ནི་རྟག་ཕྱིར་ནུས་མེད་དང་ནུས་ལྡན་དུ་
བཅོས་སུ་ཡོད་མིན་ན། ཕྱི་རྟག་པ་དེ་སྔར་ནུས་ལྡན་ཡིན་ན་རྟག་པ་དེའི་ནུས་པ་དེ་ཟད་པར་བྱ་བའི་
223.



ཕྱིར་ནུས་པ་དང་ལྡན་པ་གང་ཞིག་ཡོད། གཞན་ཡང་གསལ་བ་ལས་སྤྱི་དོན་གཞན་ཡིན་ན། དུས་
མཉམ་པ་ཡང་ཡིན་པས་ གསལ་བ་དང་འབྲེལ་བ་མེད་པར་འགྱུར་ལ་དེ་ལྟ་ན། སྤྱི་ཡི་རྣམ་པར་ཤེས་དེ་
དང༌། །རྗེས་འབྲེལ་སྔོན་པོ་ལ་སོགས་པའི། །རྣམ་པའི་ཆ་ནི་རྣམ་ངེས་གང་། །དེ་ནི་
དེ་ལ་གང་གིས་སྤྲུལ། །ཏེ་མཐིང་བུམ་དང་ཨུད་པ་ལ་ལ་སོགས་པ་རྣམས་ལ་སྤྱིའི་རྣམ་པར་ཤེས་པ་དེ་
དང་རྗེས་སུ་འབྲེལ་བའི་སྔོན་པོ་ལ་སོགས་པའི་རྣམ་པའི་ཆ་རྟོ ག་ པའི་བློ་ལ་སྣང་ཞིང་ངེས་པ་གང་ཡིན་པ་དེ་
ནི་བློ་དེ་ལ་གང་ཞིག་གིས་སྤྲུལ བ་ཡིན་ཏེ། གསལ་བ་རྣམས་དང་སྤྱི་ལ་འབྲེལ་བ་མེད་པའི་ཕྱིར་རོ། །
གསུམ་པ་མངོན་སུམ་གྱི་ཡུལ་ལས་གཞན་བརྗོད་བྱར་འདོད་པ་དགག་པ་ལ། འདོད་པ་བརྗོད་པ་
ནི། གལ་ཏེ་སྒྲ་ཡིས་དངོས་པོ་བརྗོད་ན་ཡང་དབང་པོའི་ཚོ གས་དོན་མེད་པ་མ་ཡིན་ཏེ། མངོན་སུམ་
གྱིས་ནི་དོན་དངོས་པོ་དེ་མངོན་སུམ་དུ་ཤེས་པ་ཉིད་ཡིན་ལ། སྒྲ་ཡིས་ནི་དོན་དེ་མངོན་སུམ་མ་ ཡིན་པར་
ཤེས་པའི་ཕྱིར་རོ་ཞེ་ན། དེ་དངོས་གཅིག་ཕྱིར་སྒྲ་སོགས་ལས། །ཐ་དད་སྣང་བློ་གང་ལས་
ཡིན། །ཡུལ་བུམ་པ་ལྟ་བུ་དེའི་དངོས་པོ་ནི་གཅིག་ཡིན་པའི་ཕྱིར། སྒྲ་ལས་མངོན་སུམ་མ་ཡིན་པར་
སྣང་བ་དང་། དབང་ཤེས་ཀྱིས་མངོན་སུམ་དུ་སྣང་བའི་ཕྱིར་དོན་གཅིག་ལ་སྣང་བ་ཐ་དད་པར་སྣང་བའི་
བློ་གཉིས་སྐྱེ་བ་འདི་རྒྱུ་གང་ལས་ཡིན། གལ་ཏེ་བློ་མ་འཁྲུལ་བ་ལ་ཐ་དད་པར་སྣང་ན་ནི་དོན་དེ་ཡང་ཐ་
དད་པ་ཁོ་ནར་འགྱུར་ཏེ། སྔོན་པོ་དང་སེར་པོ་བཞིན། དོན་བུམ་པ་དེ་ཡང་བློ་ལ་ཐ་དད་དུ་སྣང་ བར་
འདོད་པའོ་ཞེས་པ་རང་བཞིན་ནོ། །
གཉིས་པ་དེ་ཉིད་དང་གཞན་དུ་བརྗོད་དུ་མེད་པའི་རྟ གས་ཀྱིས་སྤྱི་དངོས་མེད་དུ་བསྒྲུབ་པ་ལ་གཉིས་
ལས། དང་པོ་དགག་པ་དངོས་ལ། རྟ གས་དགོད་པ་ནི། གང་ཞིག་གང་ལས་དེ་ཉིད་དམ་གཞན་
དུ་བརྗོད་དུ་མེད་པ་དེ་ནི་དངོས་པོའི་རང་བཞིན་དུ་མེད་པ་ ཡིན་ཏེ། རི་བོང་གི་མགོ་བོ་ལས་རྭ་བཞིན།
སྤྱི་ཡང་གསལ་བ་ལས་དེ་ཉིད་དང་གཞན་དུ་བརྗོད་དུ་མེད་དོ་ཞེས་པ་ཁྱབ་བྱེད་མ་དམིགས་པའོ། །
དེ་ཉིད་དང་གཞན་དུ་བརྗོད་དུ་མེད་པར་མ་གྲུབ་བོ་ཞེ་ན། རིགས་ལྡན་རིགས་མིན་གང་གི་
ཕྱིར། །གསལ་བའི་ངོ་བོ་གཞན་རྟེན་མིན། །རིགས་རྣམས་ནི་གསལ་བ་དང་གཅིག་མ་ཡིན་ཏེ།
རིགས་ནི་གསལ་བ་རྣམས་ལ་རྗེས་སུ་འགྲོ་བ་དང་། གསལ་བ་ཤ་པའི་ངོ་བོ་ནི་ཤུག་པ་ལ་སོགས་པ་གཞན་
ལ་རྗེས་སུ་འགྲོ་བ་རྟེན་པ་མིན་པས་ཆོས་འགལ་བ་གནས་པའི་ཕྱིར་རོ། །གལ་ཏེ་སྤྱི་དང་གསལ་བ་ཐ་
དད་པར་གྲུབ་བོ་ཞེ་ན། ལྟོས་ཕྱིར་འབྲས་བུ་ཉིད་དུ་བརྗོད། །རང་གི་རྒྱུ་ལས་གྲུབ་པའི་
ཕྱིར། །འབྲས་བུ་རག་ལས་མེད་པར་ཡང༌། །རྟོག་པ་ཡིས་ནི་འབྲེལ་བར་བྱེད། །འབྲས་
224



es
མིན་ཇི་ལྟར་ཡང་ཅི་ཞིག །གཞན་ཉིད་ཡིན་ན་དེ་འབྲེལ་མེད། །དེ་ཕྱིར་རང་བཞིན་མེད་
པར་གྲུབ། །སྤྱི་འདི་ནི་གསལ་བ་ལ་ལྟོས་པའམ་མི་ལྟོས་པར་བརྟག་ན། །སྤྱི་ནི་གསལ་བ་ལ་ལྟོས་
པ་ལས་གྲུབ་པ་ཡིན་ན་གསལ་བའི་འབྲས་བུ་ཉིད་དུ་བརྗོད་དགོས་ལ། དེ་ལྟ་ན་མི་རྟག་པ་ དང་དུ་མ་ཉིད་
དུ་ཐལ་བར་འགྱུར་རོ། །སྤྱི་གསལ་བ་ལ་མི་ལྟོས་ཤིང་འབྲས་བུ་ཡང་མིན་ན་ནི་རིགས་དང་རིགས་ལྡན་
དུ་ཇི་ལྟར་གྱུར་དེ་ནི་དེའི་ཅི་ཞིག་ཡིན་ཏེ་གཞན་དང་གཞན་ཉིད་ཁོ་ན་ཡིན་པས་གསལ་བ་དེ་དང་འབྲེལ་བ་
མེད་པར་འགྱུར་རོ། །གལ་ཏེ་དུ་བ་འདི་མ་གྲུབ་ན་ནི་རྟ གས་སུ་མི་རུང་ལ་གྲུབ་ཟིན་པ་ནི་མེ་ལ་ལྟོས་པ་
མེད་པའི་ཕྱིར་འབྲེལ་བ་མེད་པར་འགྱུར་ལ། དེ་ལྟ་ན་མེ་བསྒྲུབ་མི་ནུས་པར་འགྱུར་རོ་ཞེ་ན། འབྲས་
བུ་དུ་བ་ནི་རང་གི་རྒྱུ་ལས་གྲུབ་ཟིན་པའི་ཕྱིར། མེ་ལ་རག་ལས་པ་མེད་པ་ཡང་སྔ་ཕྱིའི་མེ་དང་ཐ་དད་
དུ་མ་ཕྱེ་བར་མེ་ཙམ་རྟོག་པས་གཅིག་ཏུ་བཟུང་བ་དང་། སྔ་ཕྱིའི་དུ་བ་ཐ་དད་དུ་མ་ཕྱེ་བའི་དུ་ཙམ་རྟོག་
པས་ གཅིག་ཏུ་བཟུང་སྟེ། མངོན་སུམ་གསུམ་ དང་མ་དམིགས་པ་ གཉིས་ལས་འབྲེལ་བ་བློ་ངོར་སྒྲུབ་པར་
བྱེད་པའི་ཕྱིར་འགལ་བ་མེད་དོ། །དོན་ལ་ནི་དེ་དག་འབྲེལ་བ་ཡང་མེད་ལ་རྟགས་དང་རྟགས་ཅན་གྱི་
རྣམ་པར་གཞག་པའང་མེད་པ་ཁོ་ནའོ། །གཅིག་དང་ཐ་དད་པ་ཉིད་དུ་མ་གྲུབ་པ་དེའི་ཕྱིར་སྤྱི་འདི་ནི་
དངོས་པོའི་རང་བཞིན་དུ་མེད་པར་གྲུབ་བོ། །
གཉིས་པ་བཀག་པ་ལས་མི་འཐད་པ་སྤང་བ་ལ་བཞི་ལས། དང་པོ་མེད་པ་རིགས་སུ་ཐལ་བ་
སྤང་བ་ནི། དངོས་པོ་ལ་མ་གྲུབ་པ་བློས་སྦྲེལ་བ་ཙམ་གྱིས་སྤྱི་དང་འབྲེལ་བར་རུང་ན་རི་བོང་གི་རྭ་དང་
ཤ་པ་ལ་སོགས་པ་ཡང་བློས་སྦྲེལ་ན་སྤྱི་དང་གསལ་བར་འགྱུར་རོ་ཞེ་ན། རི་བོང་གི་རྭ་ནི་དོན་ཤ་པ་ལ་
སོགས་པ་ལས་སྐྱེས་པ་དང༌། བར་དུ་ཞེན་པ་དང་། ཐ་མ་ཐོབ་པ་མེད་པས་གསལ་བ་ལ་ལྟོས་པ་མེད་
པའི་ཕྱིར། སྤྱི་རུ་མི་རུང་ལ་གཞན་སེལ་བའི་སྤྱི་ལ་ནི་ཆོས་གསུམ་པོ་དེ་ཡོད་པའི་ཕྱིར་སྤྱི་རུ་འཐད་པ་
ཡིན་ནོ། ། །
གཉིས་པ་དེ་གཞན་སེལ་ལ་མི་མཚུངས་པར་བསྟན་པ་ནི། གཞན་སེལ་བའི་སྤྱི་ཡང་དངོས་པོར་མེད་
པའི་ཕྱིར། གསལ་བ་ལ་མི་ལྟོས་པར་འགྱུར་རོ་ཞེ་ན། མ་གྲུབ་པར་སྟོན་པ། དེ་ཕྱིར་ངོ་བོ་ལ་
བརྟེན་ནས། །ངོ་བོ་མེད་པའི་རིགས་བརྟགས་པ། །ཁྱད་པར་དེ་ལ་འཇུག་དོན་ཅན། །
སྒྲ་རྣམས་ཀྱིས་ནི་རབ་ཏུ་བསྟན། །གསལ་བ་ལ་མི་ལྟོས་པར་རིགས་སུ་མི་འཐད་པ་དེའི་ཕྱིར་ཤ་པ་
ལ་སོགས་པའི་ངོ་བོ་ཐ་དད་པ་རྣམས་ཀྱང་བྱ་བ་དང་མཚན་ཉིད་གཅིག་པར་མཐོང་བ་གོམས་པ་ལ་བརྟེན་
ནས། དོན་རྣམས་ཀྱི་ངོ་བོ་གྲུབ་པ་མེད་པའི་རིགས་གཅིག་ཏུ་བློས་བརྟགས་པ་ཡིན་ནའང་། དོན་ལས་སྐྱེས་
225



ཤིང་ཞེན་པའི་ཕྱིར། ཁྱད་པར་དོན་བྱེད་པ་དེ་ལ་འཇུག་ཅིང་ཐོབ་པའི་དོན་ཅན་ཡིན་ལ། ཤིང་ཞེས་
པ་ལ་སོགས་པའི་སྒྲ་རྣམས་ཀྱིས་ནི་གཞན་སེལ་བ་སྟེ་རབ་ཏུ་བསྟན་ཏོ། །རྟོག་པ་ལ་སྣང་བ་ལ་དོན་དུ་
ཞེན་པ་དེ་རྒྱུ་ཅི་ལས། ཞེ་ན། སྤྱི་དེ་ལ་དོན་གྱི་ངོ་བོར་སྣང་བ་འམ། དོན་རྣམས་ལ་སྤྱི་དེ་ཉིད་
དུ་འཛིན་པ་གང་ཡིན་པ་དེ་ནི་འཁྲུལ་བ་ཐོག་མ་མེད་པའི་དུས་ཅན་ནས་བརྒྱུད་དེ་འོངས་པ་་་་་་་་
མཐོང་བ་གོམས་པའི་བག་ཆགས་ཀྱིས་སྤྲུལ་བ་ཡིན་ནོ། །
མདོར་ན། དོན་རྣམས་ཀྱི་ནི་སྤྱི་གང་ཡིན། །ཞེ་ན། གཞན་ལས་ལྡོག་པའི་མཚན་
ཉིད་ཅན། །ཏེ་ཤིང་ཞེས་པ་ལ་སོགས་པའི། སྒྲ་འདི་དག་གིས་གང་བརྗོད་པ། །དེ་ལ་ངོ་བོ་
ཅུང་ཟད་མེད། །ངོ་བོ་མེད་པ་དེ་བརྗོད་པས་དོན་ལ་འཇུག་པའི་འཐད་པ་ཡང་། ངོ་བོ་མེད་ཅན་
བློས་གཅིག་ཏུ་བརྟ གས་པ་དེ་ནི་སྤྱི་འཛིན་པའི་བློ་ཡིན་ལ། དེ་ཉིད་ལ་དོན་གྱི་སྤྱི་ཉིད་དུ་ནི་མཐོང་
བའི་ཕྱིར་དང་། དོན་ལ་བློ་དེ་ཉིད་དུ་འཁྲུལ་བའམ་མེད་པ་དེ་ཉིད་ནི། སྤྱིར་འདོད་དེ་ཡང་
བློ་བསླད་པའི་ཕྱིར་དང༌།་ གལ་ཏེ་དངོས་པོའི་དེ་ཁོ་ན་ཉིད་དུ་ན་ཕྱིའི་དོན་དངོས་སུ། མེད་
པའི་ཕྱིར་སྤྱི་དེ་ངོ་བོ་ཅན་མ་ཡིན་ཞིང་། ངོ་བོ་མེད་པས་དེ་ཉིད་དང་གཞན་དུ་བརྗོད་པར་བྱ་བ་
མ་ཡིན་ནོ། །
གསུམ་པ་གཞན་དུ་བརྗོད་དུ་མེད་པ་མ་གྲུབ་པ་སྤང་བ་ལ། རྩོད་པ་ནི། དངོས་པོ་རྣམས་ནི་ཇི་
ལྟར་ཡང་དེ་ཉིད་དམ་གཞན་དུ་བརྗོད་པར་བྱ་བ་མ་ཡིན་པ་ཉིད་མ་ཡིན་ལ། སྤྱི་དངོས་པོར་འདོད་པས་
བུམ་པ་ལ་སོགས་པ་བརྗོད་བྱའི་དོན་འགའ་ཞིག་གི་སྤྱི་ལས་ཤིང་ལ་སོགས་པའི་སྤྱི་གཞན་དུ་བརྗོད་དུ་ཡོད་་་
པའོ་ཞེ་ན། ལན་ནི། གཞན་དུ་བརྗོད་མིན་བརྗོད་བྱ་ཉིད། ཉེར་བཏགས་ཉེར་ལེན་ཐ་དད་
ཕྱིར། ཞེས་འགྱུར་འགའ་ཞིག་ལས་འབྱུང་སྟེ། བུམ་པའི་སྤྱི་ལས་ཤིང་གི་སྤྱི་ཡང་གཞན་དང་གཞན་དུ་
བརྗོད་པར་བྱ་བ་མ་ཡིན་ན་ཡང་། བུམ་པའི་སྤྱི་དང་ཤིང་གི་སྤྱི་ཞེས་གཞན་དང་གཞན་དུ་བརྗོད་པར་
བྱ་བ་ཉིད་ནི། ཉེ་བར་བཏ གས་པ་ཙམ་ཡིན་ཏེ། འདེགས་པའི་རྒྱུ་མཚན་ཡང་ཚུ་རོལ་མཐོང་བ་རྣམས་
ནི་སྤྱི་དང་གསལ་བ་གཅིག་ཏུ་འཛིན་ཞིང་། སྤྱི་རུ་བརྟག་པར་བྱ་བའི་ཉེར་ལེན་གསལ་བ་བུམ་པ་དང༌།
ཤིང་ལ་སོགས་པ་དག་ཐ་དད་པའི་ཕྱིར་རོ། །བཏགས་པའི་དགོས་པ་ནི་རིགས་ཐ་དད་དུ་ཤེས་པ་ཡིན་
ལ། དངོས་ལ་གནོད་པར་བྱེད་པའི་ཚད་མ་ནི་གཅིག་དང་ཐ་དད་དུ་མ་གྲུབ་པ་ཉིད་དོ། །
བཞི་པ་སྤྱིའི་སྒྲུབ་བྱེད་མི་འཐད་པ་ལ་གསུམ་ལས། དང་པོ་འདོད་པ་བརྗོད་པ་ནི། སྤྱི་ནི་དངོས་
པོར་ཡོད་དེ། འདས་པ་དང་ནི་མ་འོངས་པའི། །དོན་དངོས་པོར་མེད་པ་ལའང་སྤྱི་ཡི་རྒྱུ་
226



ཅན་གྱི། མཉན་པ་དག་ནི་འཇུག་པར་འགྱུར་བས་སོ་ཞེ་ན།
གཉིས་པ་དེ་དགག་པ་ནི། ཡོད་པ་མེད་ཆོས་ཇི་ལྟར་འགྱུར། །སྤྱི་དངོས་པོར་ཡོད་པ་དེ་ནི་
འདས་མ་འོངས་མེད་པའི་ཆོས་སུ་མི་འཐད་པས་སྤྱི་དང་གསལ་བར་མི་རིགས་སོ་ཞེས་པའོ། ། །
གསུམ་པ་དེའི་ལན་དགག་པ་ལ་གཉིས་ལས། དང་པོ་འདོད་པ་བརྗོད་པ་ནི། གལ་ཏེ་འདས་
མ་འོངས་ཀྱི་བུམ་པའི་སྤྱི་ལ་བུམ་པ་ཞེས་བརྗོད་པ་ནི་བརྗོད་བྱ་དངོས་པོར་མེད་པའི་ཕྱིར་ཉེ་བར་་་་་་་་་
བཏགས་པ་ལས་བུམ་པ་དེར་འདོད་དོ། །ཞེ་ན།
གཉིས་པ་དེ་དགག་པ་ལ་གསུམ་ལས། དང་པོ་འདོགས་པའི་རྒྱུ་མཚན་མེད་པས་བཏགས་མིང་དུ་
མི་འཐད་པ་ནི། གང་ཞིག་སྣམ་སོགས་ལ་མེད་པ། །ད་ལྟ་བ་ཡི་བུམ་པ་ཡི། །དངོས་མེད་
དང་ནི་ཉེ་བ་གང་། །གང་ཞིག་འདོགས་པའི་རྒྱུ་མཚན་མེད་པ་དེ་ལ་ནི་དེར་མི་འདོགས་ཏེ། བུམ་
པ་སྣམ་བུར་མི་འདོགས་པ་བཞིན། འདས་མ་འོངས་ཀྱི་བུམ་པ་དངོས་པོར་མེད་པར་ཡང་ད་ལྟ་བའི་བུམ་
པར་འདོགས་པའི་རྒྱུ་མཚན་འདྲ་བ་དང་འབྲེལ་བ་གང་ཡང་མེད་དོ། །ཞེས་རྒྱུ་མ་དམིགས་པའོ། །
སྣམ་སོགས་ལ་མེད་པ་ནི་འདོགས་པའི་རྒྱུ་མཚན་མེད་པའོ། །འདས་པ་དང་མ་འོངས་པའི་བུམ་པ་དང་
ད་ལྟ་བའི་བུམ་པ་ཆུ་སྐྱོར་བར་འདྲ་བའི་ཕྱིར་བཏགས་པའོ་སྙམ་ན། འདས་མ་འོངས་ཀྱི་བུམ་པ་ཆུ་སྐྱོར་
བའི་དོན་བྱེད་ན་དངོས་པོར་འགྱུར་བ་ལས་དོན་མི་བྱེད་པའི་ཕྱིར་འདྲ་བ་མེད་དོ། །འདས་པ་ནི་ད་ལྟར་
གྱི་བུམ་པའི་རྒྱུ་ཡིན་པ་དང་མ་འོངས་པ་ནི་འབྲས་བུ་ཡིན་པས་འབྲེལ་བའི་རྒྱུ་མཚན་ཡོད་དོ་ཞེ་ན། དེ་
ལྟ་ནའང་འདིས་མ་འོངས་ཀྱི་བུམ་པ་དངོས་པོར་འགྱུར་ཏེ། རྒྱུ་དང་འབྲས་བུར་གྲུབ་པས་སོ། །
གཉིས་པ་རང་གི་ལུགས་ཀྱི་དངོས་མིང་བཏ གས་མིང་གི་ཁྱད་པར་བསྟན་པ་ནི། བློ་ནི་འཁྲུལ་བ་
མེད་འཇུག་པ། །རྟག་ཏུ་དངོས་དང་སྒྲོ་འདོགས་ལ། །སེང་གེ་བྲམ་ཟེའི་ཁྱེའུ་ལ། །དེ་
ལྟར་བརྗོད་པའང་འཇིག་རྟེན་ཡོད། །དོན་མེད་ན་ཡང་འགྲོ་བ་ཡིས། །གང་ལ་གྲགས་
པས་སྒྲ་བཀོད་པ། །དེ་ལ་དེ་དངོས་དེ་མཚུངས་ཕྱིར། །འཁྲུལ་རྟོག་ཅན་གཞན་ཕལ་པ་
ཡིན། །དངོས་ཀྱི་མིང་ནི་རལ་སྔོན་ཅན་ལ་སེང་གེར་བརྗོད་པ་ལྟ་བུ་སྟེ། འདི་ནི་འདོགས་པའི་རྒྱུ་
མཚན་གྱི་དོན་མེད་ནའང་། འགྲོ་བ་རྒན་པོ་རྣམས་ཀྱིས་རལ་སྔོན་ཅན་གང་ལ་སེང་གེ་ཞེས་སྒྲ་བཀོད་
པ་དེ་ནི་གྲགས་པས་བཀོད་པ་སྟེ་གྲགས་པ་ནི་བརྡའི་རྗེས་སུ་འཇུག་ལ། བརྡ་ནི་བརྗོད་འདོད་ཙམ་གྱི་
རྗེས་སུ་བྱེད་པའོ། །སེང་གེ་ཞེས་བརྗོད་པས་རལ་སྔོན་ཅན་ལ་བློ་འཁྲུལ་བ་མེད་པར་འཇུག་པ་སྟེ དེ་
ཉིད་གོ་བ་ཡིན་ལ། སེང་གེའི་སྒྲ་དེ་ཡང་སྔོན་གང་ལ་ཡང་མ་སྦྱར་ བར་རལ་སྔོན་ཅན་ཉིད་ལ་སྦྱར་བས་
227



ན་དེ་ལ་ནི་མིང་དེ་དངོས་ཀྱི་མིང་ཡིན་ནོ། །
བཏ གས་པའི་མིང་ནི་བྲམ་ཟེའི་ཁྱེའུ་ལ་སེང་གེ་ཞེས་དེ་ལྟར་བརྗོད་པ་འཇིག་རྟེན་ན་ཡོད་དེ། དེའི་
རྒྱུ་མཚན་ཡང་རལ་སྔོན་ཅན་ལ་སེང་གེར་བཏགས་པའི་དུས་ཕྱིས་དཔའ་བ་ལ་སོགས་པ་རལ་སྔོན་ཅན་དེ་་་
དང་ཆོས་མཚུངས་པ་མཐོང་བའི་ཕྱིར་བཏགས་པའོ། །མིང་དེས་བྲམ་ཟེའི་ཁྱེའུ་རྟོགས་པར་བྱེད་པ་ནའང་
ཐོག་མར་རལ་སྔོན་ཅན་ལ་འཁྲུལ་ཏེ། རྟོ གས་པ་ཅན་ཡིན་པས་གཞན་གོ་བར་བྱེད་པ་སྟེ། འདི་ནི་
ཕལ་པ་བཏ གས་ པའི་མིང་ཡིན་ནོ། །
གསུམ་པ་གཞན་གྱི་ལུགས་ཀྱི་དངོས་རྟགས་ཀྱི་ཁྱད་པར་དགག་པ་ནི། བརྗོད་བྱ་དངོས་པོར་ཡོད་
པ་ལ་དངོས་མིང་དང་། བརྗོད་བྱ་དངོས་པོར་མེད་པ་ལ་སྒྲོ་བཏགས་མིང་དུ་འདོད་པ་ནི་མི་འཐད་དེ། །
ཇི་ལྟར་དངོས་པོ་ནུས་མེད་ལ། །མེད་ཅེའམ་རྟོག་པ་ཇི་བཞིན་དུ། །ནུས་ལའང་གཙོ་བོ་
ལ་སོགས་པའི། །མཉན་པ་སྐྱེ་བོས་བྱས་པ་ཡིན། །བརྗོད་བྱ་དངོས་པོར་ཡོད་པ་ལའང་།
བཏ གས་མིང་གིས་བརྗོད་པ་མཐོང་སྟེ། བུའི་དངོས་པོ་ནུས་པ་ཆེ་ བར་མེད་པ་ལ་བུ་མེད་ཅེའམ། བློས་
རྟོག་པ་ཇི་བཞིན་དུ། དོན་བྱེད་པར་ནུས་པའི་སྐྱེས་བུ་འགའ་ཞིག་ལའང་། གཙོ་བོ་ལ་སོགས་པ་དངོས་
མེད་ཀྱི་མཉན་པ་ཡང་སྐྱེ་བོས་བྱས་པ་ཡིན་ནོ། །་
གསུམ་པ་དུས་གསུམ་ལ་སྒྲ་བློ་མཚུངས་པར་སྐྱེ་བའི་རྟགས་ཀྱིས་སྤྱི་དངོས་མེད་དུ་བསྒྲུབ་པ་ནི། ཞིག་
ལ་སྒྲ་ལས་བློ་ཅི་འདྲ། །སྣང་བ་དེ་འདྲ་མ་ཞིག་ལའང༌། །རྣ་བ་ལ་སོགས་རྣམ་པར་
ཤེས། །དོན་ཡོད་ཅན་ལ་དེ་དག་མེད། །སྤྱི་ཙམ་འཛིན་པར་བྱེད་པའི་ཕྱིར། །སེམས་
གཉིས་དག་ནི་མཚུངས་པ་ཡིན། །གང་དོན་དངོས་པོར་ཡོད་པ་ཡུལ་དུ་བྱེད་པའི་ཡུལ་ཅན་གྱི་ཤེས་
པ་དེ་ནི་དུས་གསུམ་ལས་སྒྲ་བློ་གསལ་མི་གསལ་མཚུངས་པ་མ་ཡིན་ཏེ། རྣ་བ་ལ་སོགས་པའི་རྣམ་པར་
ཤེས་པ་བཞིན། སྤྱི་ཙམ་འཛིན་ པར་བྱེད་པའི་ཤེས་པ་ལ་ནི་ཞིག་པ་དང་མ་སྐྱེས་པ་ལས་སྒྲ་བློ་སྣང་བ་དེ་
དང་མ་ཞིག་པ་ད་ལྟ་བ་ཡང་མི་གསལ་བར་འདྲ་བར་སྣང་བའོ། །ཞེས་པ་རང་བཞིན་ནོ། །ཞིག་པ་
དང་ཞིག་པ་མ་ཡིན་པའི་སེམས་གཉིས་དག་ནི། མི་གསལ་ བར་མཚུངས་པ་ཡིན་ཏེ། སྤྱི་རྐྱང་པ་ཙམ་
འཛིན་པར་བྱེད་པའི་ཕྱིར་རོ་ཞེ་ན་སྤྱི་རྐྱང་པ། དེ་འབའ་ཞིག་ནི་འཛིན་བྱེད་པ། །དེ་མིན་སྤྱི་ནི་
ཡན་གར་པ། །བརྗོད་མེད་ཕྱིར་རོ་ཞེས་པ་ལ་སོགས་པས། སྔར་ནི་རྣམ་པར་བཟློག་ཟིན་ཏོ། །
བཞི་པ་མཚུངས་པ་ཉིད་ཡིན་པའི་རྟགས་ཀྱིས་སྤྱི་དངོས་མེད་དུ་སྒྲུབ་པ་ནི། དེ་ཕྱིར་མཚུངས་ཉིད་
སྤྱི་འདི་ལ། །དངོས་པོ་མེད་པའི་མཚན་ཉིད་ཡིན། །ཤིང་ཙམ་གྱི་སྤྱི་འདི་ལ་ཆོས་ཅན་ནོ། །
228



དངོས་པོ་མེད་པའི་མཚན་ཉིད་ཡིན་ཞེས་པ་ནི་བསྒྲུབ་པར་བྱ་བའོ། །མཚུངས་པ་ཉིད་ཡིན་པའི་ཕྱིར་
ཞེས་པ་ནི་རང་བཞིན་ནོ། །ནམ་མཁའ་དང་རི་བོང་གི་རྭ་དངོས་པོ་མེད་པར་མཚུངས་པ་བཞིན་ནོ། །
དེའི་ཁྱབ་པ་བསྒྲུབ་པ་ནི་མཚུངས་པ་ཉིད་ཡིན་ནའང་དངོས་པོར་ཡོད་པ་ལ་འགལ་བ་མེད་དོ། །ཞེ་ན།
མཚུངས་པ་དེ་གསལ་བ་ལས་གཅིག་ཡིན་ནམ་ཐ་དད་པ་ ཡིན་གཅིག་ཡིན་ན་ནི། ཕན་ཚུན་ཁྱད་པར་
ཅན་རྣམས་ནི། །ཁྱད་མེད་ངོ་བོ་ཇི་ལྟར་འགྱུར། །ངོ་བོ་ཉིད་གཉིས་ཡོད་ན་ཡང༌། །
དེ་དངོས་གཅིག་ཏུ་ཇི་ལྟར་འགྱུར། །ཏེ་གསལ་བ་རྣམས་ནི་ཕན་ཚུན་མི་འདྲ་བའི་ཁྱད་པར་ཅན་
ཡིན་ལ། དེ་ནི་ཁྱད་པར་མེད་པའི་ངོ་བོ་སྤྱི་དང་ གཅིག་པར་ཇི་ལྟར་འ གྱུར་ཏེ་ཆོས་འགལ་བ་གནས་པས་
སོ། །སྤྱི་དང་གསལ་བ་ལ་མཚུངས་པ་དང་མི་མཚུངས་པའི་ངོ་བོ་ཉིད་གཉིས་ཡོད་ན་ཡང་། དེ་དག་
དངོས་པོའི་ངོ་བོ་གཅིག་ཏུ་ཇི་ལྟར་འགྱུར། །གལ་ཏེ་གསལ་བ་དེ་དག་མཚུངས་པའི་དངོས་པོར་
གྱུར་པའི་སྤྱི་དེ། གསལ་བ་དེ་དག་ལས་གཞན་པ་ཉིད་ཡིན་ནོ་ཞེ་ན། གསལ་བ་དེ་དག་གི་སྤྱི་ཞེས་
པར་མི་འཐད་པར་འགྱུར་ཏེ། དུས་མཉམ་ཞིང་ཐ་དད་པས་འབྲེལ་བ་མེད་པར་འགྱུར་བས་སོ། །
གཞན་སེལ་བའི་ཕྱིའང་གསལ་བ་དང་ གཅིག་དང་ཐ་དད་པར་གྲུབ་ན་དེ་མ་ཐག་པའི་སྐྱོན་མཚུངས་པར་་་་་
འགྱུར་རོ། །ཞེ་ན། ལྡོག་པ་ལ་ནི་སུན་དབྱུང་མེད། ་ །གཞན་སེལ་བ་ནི་ལྡོག་པ་སྟེ་དེ་ལ་ངོ་
བོར་གྲུབ་པ་མེད་པས་གསལ་བ་དང་། ངོ་བོ་གཅིག་དང་ཐ་དད་དུ་བརྟགས་པའི་ གནོད་པ་གཉིས་ཀྱིས་
སུན་དབྱུང་དུ་མེད་དོ། ། །
ལྔ་པ་འབྲས་བུ་ཉིད་མ་ཡིན་པའི་རྟགས་ཀྱིས་སྤྱི་དངོས་མེད་དུ་སྒྲུབ་པ་ནི། སྤྱི་དེ་ནི་གསལ་བ་རྣམས་
ཀྱི་འབྲས་བུའམ། འབྲས་བུ་མ་ཡིན་པ་གང་ཞིག་ཡིན། དེ་འབྲས་ཤེ་ན་དུ་མ་དང༌། །འཇིག་
འགྱུར་དེ་གང་འདོད་མ་ཡིན། །འཇིག་པ་དངོས་པོ་ཙམ་དང་ནི། །རྗེས་འབྲེལ་ཕྱིར་ན་
རྟག་ཉིད་མིན། །སྤྱི་དེ་གསལ་བའི་འབྲས་བུའོ། །ཞེ་ན། སྤྱི་དེ་ནི་དུ་མར་འགྱུར་ཏེ། དུ་མའི་
འབྲས་བུ་ཡིན་པའི་ཕྱིར་ཨ་སྨྲ་ལ་སོགས་པ་བཞིན་ནོ། །འཇིག་པར་ཡང་འ གྱུར་ཏེ་འཇིག་པའི་འབྲས་
བུ་ཡིན་པས་སོ། །སྤྱི་དེ་ཡང་ཁྱེད་འཇིག་པར་འདོད་པ་མ་ཡིན་ནའང་། སྤྱི་དངོས་པོར་ཡོད་ན་ནི་
རྟག་པ་ཉིད་དུའང་རིགས་པ་མ་ཡིན་ཏེ། འཇིག་པ་ནི་དངོས་པོ་ཡོད་ཙམ་དང་། རྗེས་སུ་འབྲེལ་བའི་
ཕྱིར་རོ། །རིགས་རྣམས་འབྲས་བུ་མིན་ཕྱིར་ན། །མ་འབྲེལ་བ་དང་དངོས་མེད་འགྱུར། །
གསལ་བ་དང་རིགས་རྣམས་ཆོས་ཅན་ནོ། ་ །མ་འབྲེལ་བར་འགྱུར་བ་ནི་ཐལ་བའོ། །དོན་གཞན་
རྒྱུ་འབྲས་མ་ཡིན་པ་ནི་རྟ གས་སོ། །དངོས་པོ་མེད་པར་ཡང་འགྱུར་ཏེ། ། འབྲས་བུ་མ་ཡིན་པའི་ཕྱིར་
229



ནམ་མཁའ་བཞིན་ནོ། །
དྲུག་པ་བརྡ་དྲན་ལ་ལྟོས་པས་དངོས་མེད་དུ་བསྒྲུབ་པ་ལ་གཉིས་ལས། དགག་པ་དངོས་ནི། དངོས་
པོའི་སྟོབས་ཀྱིས་བསྐྱེད་པ་ཡི། །ཤེས་པ་གང་དེ་བརྡ་དག་ལ། །བལྟོས་པ་མ་ཡིན་སྤྱི་ཡི་
ནི། །བློ་ལ་དེ་ལྟར་སྣང་བ་མེད། །གང་དངོས་པོའི་སྟོབས་ཀྱིས་བསྐྱེད་པའི་ཤེས་པ་དེ་ནི་བརྡ་ལ་
བལྟོས་པ་མ་ཡིན་ཏེ། བུམ་འཛིན་མིག་གི་རྣམ་པར་ཤེས་པ་བཞིན། སྤྱི་འཛིན་པའི་བློ་ནི་བརྡ་ལ་མ་
ལྟོས་པར་སྣང་བ་མེད་དོ། །ཞེས་པ་ནི་ཁྱབ་བྱེད་འགལ་བ་དམིགས་པའོ། །
གཉིས་པ་དེ་ལ་མི་འཐད་པ་སྤང་བ་ནི། བརྡ་མི་དྲན་པར་སྤྱི་འཛིན་པ་ཡོད་དེ་ཡུལ་གཅིག་ན་མཐོང་
བའི་དཀར་ཟལ་དང་སེར་ཟལ་བཞིན་ནོ་ཞེ་ན། དངོས་གཉིས་མཐོང་ལ་བློ་འགའ་ཞིག །བརྡ་
མེད་ན་ཡང་ཐ་དད་མེད། །རྗེས་སུ་འཇུག་ཅན་གང་ཡིན་དེ། །དོན་ཉེ་བ་དང་འབྲེལ་བ་
ཡིན། །ཡུལ་གཅིག་ཏུ་དཀར་ཟལ་དང་སེར་ཟལ་གྱི་དངོས་པོ་གཉིས་མཐོང་བ་ལ་བརྡ་དྲན་པ་མེད་ན་
ཡང་། བློ་ཐ་དད་པ་མེད་པར་གཅིག་ཏུ་འཛིན་པའི་བློ་རྗེས་སུ་འཇུག་པ་ཅན་གང་ཡིན་པ་དེ་ནི་དོན་ཉེ་
བ་དང་འབྲེལ་བའི་སྟོབས་ཀྱིས་ཡིན་མོད་དེས་ཀྱང་བ་གླང་གི་བརྡ་མི་ཤེས་ནའང་། ནོག་ལ་སོགས་པ་དང་
ལྡན་པར་འཛིན་པ་ན་བརྡ་ཤེས་པ་ནི་བཀག་པ་མེད་དོ། །རིགས་མེད་ཀྱང་དོན་ཉེ་བ་ལས་བློ་གཅིག་ཏུ་
འཛིན་པ་ཡོད་དེ། ཇི་ལྟར་རིགས་མེད་ཤེས་པ་ཡི། །འབྲས་ཅན་མིག་དང་ཡུལ་ལ་སོགས་པ་ཉེ་
བ་ལས་གཅིག་ཏུ་འདོད་པ་བཞིན། ཡང་ན། གང་གིས་རྣམ་པར་ཕྱེ་བ་ཡི། །རིགས་ཀྱང་རྗེས་
སུ་འགྲོ་བ་ཡིན། །ཏེ་ཡུལ་དང་དབང་པོ་ལ་སོགས་པ་ ཡང་རྣམ་པར་ཤེས་པའི་རྒྱུ་མི་བྱེད་པ་ལས་ལོག་
པའི་ཕྱིར་རོ། །
བདུན་པ་སྣང་རུང་མ་དམིགས་པའི་རྟ གས་ཀྱིས་སྤྱི་དངོས་མེད་དུ་སྒྲུབ་པ་ལ་གཉིས་ལས། རྟགས་
དངོས་ནི། རྣམ་པ་འགས་ཀྱང་རྣམ་ཤེས་ལ། །དེ་དངོས་སྣང་བ་མེད་ཕྱིར་རོ། །གང་ཡོད་
ན་སྣང་དུ་རུང་བ་ལས་མ་དམིགས་པ་དེ་ནི་མེད་པའི་ཐ་སྙད་དུ་བྱ་བ་ཡིན་ཏེ། རི་བོང་གི་མགོར་རྭ་བཞིན།
གསལ་བ་རྣམས་ལ་ཡང་སྤྱི་ཡོད་ན་སྣང་དུ་རུང་བ་ལས་མ་དམིགས་སོ་ཞེས་པ་ནི་རང་བཞིན་མ་ད མི གས་་་་
པའོ། །
གཉིས་པ་མ་ངེས་པ་སྤང་བ་ནི། མི་སྣང་བས་མེད་པར་འ གྱུར་ན་དབང་པོ་རྣམས་ཀྱང་མེད་པར་
འགྱུར་རོ་ཞེ་ན། གཟུགས་ཅན་ཡིན་ཕྱིར་དབང་རྣམས་ལ། །གལ་ཏེ་ལྟ་བ་པོ་དབང་པོ་གསལ་
བ་ཡོད་ན། དེ་ལས་ལྡང་བར་འགྱུར་ལ་རིགས་རྣམས་ནི། མ་ཡིན་ཏེ་གསལ་བ་ལ་མ་ལྟོས་པའི་
30



སྤྱི་ཡན་གར་བ་མཐོང་བ་མེད་པའི་ཕྱིར་རོ།་ །གོསལ་བ་མཐོང་བ་ཉིད་རིགས་མཐོང་བའོ་ཞེ་ན། །
གསལ་བ་འཛིན་པའི་ཚེ་ན་ཡང། གསལ་བ་དེའི་ངོ་བོ་དང།། ང་ཞེས་བརྗོད་པའི་སྒྲ་ཙམ་ལས་
གཞན་ནི་སྣང་བ་མེད་དོ། །
བརྒྱད་པ་དོན་བྱེད་ནུས་པས་སྟོང་པའི་རྟགས་ཀྱིས་སྤྱི་དངོས་མེད་དུ་སྒྲུབ་པ་ནི། དེ་ཕྱིར་དེ་ནི་ཤེས་
ཙམ་གྱི། །དོན་བྱེད་པར་ཡང་མི་རུང་ངོ༌། །དེ་མི་རུང་ཕྱིར་རང་བཞིན་མེད། །དེ་ནི་
དངོས་མེད་མཚན་ཉིད་ཡིན། །སྤྱི་བློ་ལ་སྣང་བ་མེད་པ་དེའི་ཕྱིར་སྤྱི་དེ་ནི་རང་འཛིན་པའི་ཤེས་པ་
བསྐྱེད་པ་ཙམ་གྱི་དོན་བྱེད་པར་ཡང་མི་རུང་ན་མེ་འ བར་བ་ལ་སོགས་པའི་དོན་བྱེད་པ་ག་ལ་ནུས། དོན་
བྱེད་པར་མི་རུང་བ་དེའི་ཕྱིར་དངོས་པོའི་རང་བཞིན་དུ་མེད་པ་ཡིན་ཏེ། དོན་བྱེད་པར་མི་ནུས་པ་དེ་ནི་
དངོས་པོ་མེད་པའི་མཚན་ཉིད་ཡིན་ནོ། །
གཉིས་པ་རང་མཚན་དངོས་པོར་བསྒྲུབ་པ་ནི། སྒྲའི་དངོས་ཀྱི་བརྗོད་བྱ་ཡིན་པ་ལ་སོགས་པ་རིགས་
པ་བརྒྱད་པོ། ཇི་སྐད་བཤད་ལས་བཟློག་གང་ཡིན། །དེ་ནི་རང་གི་མཚན་ཉིད་འདོད། །དེ་
སྒྲའི་དངོས་ཀྱི་བརྗོད་བྱ་མ་ཡིན་པ་དང༌། དེ་ཉིད་དང་གཞན་དུ་ཡོད་པ་དང་། དུས་གསུམ་ལས་སྒྲ་བློ་
མི་མཚུངས་པ་དང་། ཡུལ་དུས་མ་འདྲེས་པ་དང་། འབྲས་བུར་གྲུབ་པ་དང༌། བརྡ་ལ་མི་ལྟོས་པ་
དང༌། སྣང་རུང་དམིགས་པ་དང་། དོན་བྱེད་ནུས་པའི་ཕྱིར་རང་གི་མཚན་ཉིད་ནི། དངོས་པོར་གྲུབ་
པའོ། །
གསུམ་པ་སྤྱི་མཚན་གྱི་དབྱེ་བ་ནི། དངོས་དང་དངོས་མེད་གཉིས་ཀ་ལ། །བརྟེན་ཕྱིར་སྤྱི་
དེའང་རྣམ་པ་གསུམ། །བུ མ་པ་དང༌། ནམ་མཁའ་དང༌། ཤེས་བྱ་ལ་སོགས་པར་ཞེན་པར་
བྱེད་པ་ནི་དངོས་པོ་དང་། དངོས་མེད་དང༌། གཉིས་ཀ་ལ་བརྟེན་པའི་སྤྱི་སྟེ་རྣམ་པ་གསུམ་མོ། །
རྒྱན་ ལས་རྟ གས་གསུམ་ལ་སྦྱར་རོ། །གལ་ཏེ་དངོས་པོ་ལ་བརྟེན་པའི་སྤྱི་དེ་ནི་དངོས་པོ་དང་འབྲེལ་
བའི་ཕྱིར། དངོས་པོ་ཡུལ་དུ་བྱེད་པའི་ཡུལ་ཅན་གྱི་ཤེས་པར་འགྱུར་ལ། དེ་ལྟ་ན་སྤྱི་དངོས་
པོར་འགྱུར་རོ་ཞེ་ན། མིན། ལན་བཏབ་ཕྱིར་དང་འདས་སོགས་ལ། །རྣམ་པ་གཞན་དུ་
མཐོང་ཕྱིར་རོ། །དངོས་པོ་ལ་བརྟེན་པའི་སྤྱི་དེ་དངོས་པོ་དང་འབྲེལ་ཡང་དངོས་པོར་མི་འགྱུར་ཏེ།
དངོས་པོ་དང་འབྲེལ་བ་ནི་སྤྱི་འཛིན་གྱི་བློ་ཡིན་ལ། དེ་ནི་སྤྱི་མ་ཡིན་པའི་ཕྱིར་རོ། །དེ་ཡང་ཤེས་ལས་ཐ་
དད་མ་ཡིན་པ། །ཇི་ལྟར་དོན་ག ཞན་འབྲང་བར་འགྱུར། །ཞེས་བཤད་ཟིན་ཏོ། །སྤྱི་དངོས་པོ་མ་
ཡིན་པ་དེ་ནི། བརྗོད་བྱ་ཉིད་ཕྱིར་དེ་དངོས་མིན། །ཞེས་པ་ལ་སོགས་པས་ལན་བཏ བ་ཟིན་ཞེས་འཆད་
23



*
*
;
ནའང་ཁོ་བོས་ནི་ངོ་བོ་ལ་བརྟེན་ནས། ངོ་བོ་མེད་ པའི་རིགས་བརྟགས་པ། །ཞེས། དངོས་པོ་ལ་
བརྟེན་ནས་དངོས་པོ་མེད་པའི་རིགས་བརྟགས་པས་དོན་དངོས་པོ་ལ་འཇུག་པར་ལན་བཏབ་ཅེས་པ་སློབ་་་
དཔོན་གྱི་དགོངས་པར་རིགས་ཏེ། སྤྱི་དངོས་མེད་དུ་ལན་བཏབ་པ་ནི་སྐབས་དོན་གྱི་རྩོད་པའི་ལན་མ་
ཡིན་ནོ། །འདས་པ་དང་མ་འོངས་པའི་བུམ་པ་ལ་སོགས་པའི་དངོས་པོ་ལ་བརྟེན་ནའང་དངོས་པོ་ལས་
རྣམ་པ་གཞན་དུའང་མཐོང་བའི་ཕྱིར་རོ། །མཛོད་ལས། འདས་པོ་ལ་སོགས་པ་ལ་དམིགས་པའི་རྟོག་
པ་ནི། རྣམ་པ་གཞན་དུ་སྟེ་དངོས་པོའི་རྗེས་སུ་གཏོན་མི་བྱེད་པའང་མཐོང་བའི་ཕྱིར་རོ་ཞེས་འཆད་དོ།།
གལ་ཏེ་སྤྱི་དངོས་པོ་མ་ཡིན་ན་ནི་དངོས་པོ་ལ་བརྟེན་པའི་ཆོས་ཉིད་ཉམས་ཏེ་དངོས་པོ་ལ་བརྟེན་པ་་་་
རང་མ་ཡིན་པར་འགྱུར་རོ། །ཞེ་ན། དངོས་པོ་ལ་བརྟེན་པའི་སྤྱི་དེ་ནི་དངོས་པོར་འཛིན་པ་སྔོན་
དུ་འགྲོ་བ་ཅན་གྱི་ཤེས་པ་ཡིན་པའི་ཕྱིར། དངོས་པོ་ལ་བརྟེན་པའི་ཆོས་ཉིད་ཉམས་པའི་ཉེས་པ་འདི་
མེད་དོ། །
བཞི་པ་ རང་མཚན་ག ཅིག་ཉིད་ལ་གཞལ་བྱ་གཉིས་སུ་གཞག་པ་ནི། རང་གི་མཚན་ཉིད་གཅིག་
གཞལ་བྱ། །ཡོད་མེད་ཉིད་དུ་དཔྱོད་རྣམས་ཀྱི། །དོན་བྱ་དེ་ལས་གྲུབ་ཕྱིར་རོ། ། ཚད་མས་
གཞལ་བར་བྱ་བ་དེ་ནི། དོན་རང་གི་མཚན་ཉིད་གཅིག་པུ་ཁོ་ན་ཡིན་ཏེ། ། ཡོད་པ་དང་མེད་པར་དཔྱོད་
པ་ན་དོན་བྱེད་པ་བླང་བའམ་དོར་བར་འདོད་པ་ཡིན་ལ། དོན་བྱེད་པ་དེ་ནི་དོན་རང་གི་མཚན་ཉིད་
གཅིག་པུ་ལས་གྲུབ་པའི་ཕྱིར། སྤྱི་ལ་སོགས་པ་དངོས་པོར་མེད་པ་གཞལ་བ་ ལས་དོན་བྱ་བ་གྲུབ་པ་མེད་
པའི་ཕྱིར་དགོས་པ་མེད་པ་དང༌། དངོས་པོ་མེད་པ་དང་ཚད་མ་ལ་འབྲེལ་བ་གང་ཡང་མེད་པས་ གཞལ་
བར་མི་ནུས་པའི་ཕྱིར་རོ། །དོན་རང་གི་མཚན་ཉིད་དེ་ཉིད་དངོས་སུ་འཇལ་ན་སྣང་བའི་སྟོབས་ཀྱིས་
འཇལ་བའི་ཕྱིར་མངོན་སུམ་གྱི་ཡུལ་ལ་སྣང་ཡུལ་ཞེས་བྱ་ལ། ། ལྐོག་གྱུར་འཇལ་ན་དོན་དེར་ཞེན་ནས་
འཇལ་བའི་ཕྱིར་རྗེས་དཔག་གི་ཡུལ་ལ་ཞེན་ཡུལ་ཞེ་ས་བྱའོ། །དེ་གཉིས་ནི་འཇལ་ཚུལ་གྱིས་ཕྱེ་བ་ཡིན་
ཞིང་གཉིས་ཀའང་སྐྱེས་བུས་ཞུགས་པ་ན་དོན་རང་མཚན་ལ་མི་སླུ་བའི་ཕྱིར་ཚད་མ་གཉིས་ཀའི་ཡང་འཇུག་
ཡུལ་དོན་རང་གི་མཚན་ཉིད་ཉིད་ཡིན་ནོ། །དེ་ལྟ་ན་གཙོ་བོ་དངོས་པོ་མེད་པར་སྒྲུབ་པ་ལ་སོགས་ པའི་
ཚད་མ་མི་འཐད་པར་འགྱུར་ཏེ། གཞལ་བྱ་དངོས་པོར་མ་གྲུབ་པའི་ཕྱིར་རོ། །ཞེ་ན་སྐྱོན་མེད་
དེ། སྒྲ་དོན་རྟོག་པ་ལ་སྣང་བ་ལ་གཙོ་བོར་ཞེན་ནས་དངོས་པོའི་ཉེར་ལེན་མ་ཡིན་པར་བསྒྲུབ་པའི་
ཕྱིར། འདི་ཡང་དངོས་པོ་ཁོ་ན་གཞལ་བྱར་བཞག་པ་ཡིན་ཏེ། དངོས་པོར་མེད་ཅེས་སྒྲུབ་པའི་
ཕྱིར་དངོས་པོར་ཡོད་ཅེས་སྒྲུབ་པའི་ཚད་མ་བཞིན་ནོ། །ལྷ་སྦྱིན་ཡོད་པ་དང་མེད་པར་སྒྲུབ་པའི་གཞལ་
232



བྱ་ཡང་ལྷ་སྦྱིན་ཉིད་ཡིན་པས་གཞལ་བྱ་དངོས་པོར་གྲུབ་པ་ཡིན་ནོ། །ལྷ་སྦྱིན་དངོས་པོར་ཡོད་པའི་
ཕྱིར་དངོས་པོར་འཐད་ཀྱི་གཙོ་བོ་དངོས་པོར་མེད་པས་དཔེར་མི་རུང་ངོ་ཞེ་ན། སྐྱོན་མེད་དེ་སྒྲ་དོན་
དངོས་པོར་ཡོད་པའི་ཕྱིར་རོ། །དེ་ལྟ་ན་འདི་ལ་དོན་བྱེད་པས་སྟོང་པའི་ཕྱོགས་ཆོས་མ་གྲུབ་པར་འགྱུར་
རོ་ཞེ་ན། སྒྲ་དོན་ཉིད་དངོས་པོ་ཡིན་ན་ ཡང་དེ་གཙོ་བོར་འཛིན་པའི་ཕྱིར་དེ་ལ་བློ་ངོར་དོན་བྱེད་པས་
སྟོང་པར་ ཡང་གྲུབ་སྟེ། རིམ་དང་ཅིག་ཅར་གྱིས་དོན་བྱེད་པ་ལ་གནོད་པའི་ཚད་མ་ཡོད་པའི་ཕྱིར་རོ།།
གཞལ་བྱ་རང་མཚན་གཅིག་ཁོ་ན་ཡིན་ན། སློབ་དཔོན་གྱིས་གཞལ་བྱ་གཉིས་སུ་གསུངས་པ་དང་འགལ་
བར་འགྱུར་རོ། །ཞེ་ན། དེ་ནི་རང་བཞིན་ངོ་བོ་ཡིས། །རྟོགས་ཕྱིར་གཞལ་བྱ་གཉིས་
སུ་བཞེད། །དོན་རང་མཚན་ག ཅིག་པོ་དེ་ནི་རང་སྣང་བའི་ཚུལ་གྱིས་རྟོགས་པ་དང་། གཞན་བསལ་
བའི་ཚུལ་གྱིས་རྟོགས་པ་སྟེ་འཇལ་ཚུལ་གཉིས་ལ་ལྟོས་ནས་གཞལ་བྱ་གཉིས་སུ་གཞག་གི། རང་མཚན་
ལས་གཞན་པའི་གཞལ་བྱ་གཉིས་པ་མེད་དེ། མ་དམིགས་པའི་ཕྱིར་རོ། །ཆོས་ཀྱི་ རྗེས་གཞན་སྣང་བས་
འཇལ་གསུངས་ནའང་། ཆོས་གསུམ་ཀ་བློས་བརྟགས་པར་ བཞེད་པའི་ཕྱིར་སྣང་བ་ལ་དོན་དུ་ཞེན་ནས་
དེ་མ་ཡིན་རྣམ་པ་བསལ་བའི་སྟོབས་ཀྱིས་འཇལ་བས་གཞན་བསལ་སྟོབས་ཀྱིས་འཇལ་བར་གྲུབ་པ་ཡིན་་་་་
ནོ། ། ་
བཞི་པ་ཚད་མ་ལ་གྲངས་གཞན་དགག་པ་ལ་གསུམ་ལས། དང་པོ་ཚད་མ་གཉིས་པ་སྒྲུབ་པ་ནི།
ཕུར་བུ་བ་དག་ན་རེ། དོན་རང་མཚན་མ་རྟོགས་ན་ཚད་མར་མི་འཐད་པས་ ཚད་མ་ནི་མངོན་སུམ་ཁོ་ན་
ཡིན་ནོ་ཞེས་ཟེར་རོ། །དེ་དགག་པའི་ཕྱིར་རྗེས་སུ་དཔག་པ་ཚད་མར་བསྒྲུབ་པ་ནི། དོན་རང་མཚན་
དངོས་སུ་མ་རྟོགས་ན་ཡང་། ། ཞུགས་པ་ན་དོན་རང་གི་མཚན་ཉིད་ལ་མི་སླུ་བའི་ཕྱིར། རྗེས་དཔག་ཚད་
མར་གྲུབ་པ་ཡིན་ནོ། །རྗེས་དཔག་ཚད་མ་ཡིན་ན་འཁྲུལ་བ་མ་ཡིན་པར་འགྱུར་རོ་ཞེ་ན། ཇི་བཞིན་
མངོན་ཞེན་མིན་པའི་ཕྱིར། །གཉིས་པ་འཁྲུལ་བ་ཡིན་པར་བཞེད། །ཚད་མ་གཉིས་པ་རྗེས་
དཔག་ནི་ཆོས་ཅན་ནོ། །འཁྲུལ་བ་ཡིན་པར་ བཞེད་ཅེས་པ་ནི་ བསྒྲུབ་བྱའོ། །ཇི་བཞིན་མངོན་ཞེན་
མིན་པའི་ཕྱིར་ཞེས་པ་ནི་རྟགས་ཏེ། རྟོག་པ་ལ་སྣང་བ་དོན་བྱེད་པས་སྟོང་པ་ལ་དོན་དུ་ཞེན་པས་བློ་དོན་
དང་མི་མཐུན་པའི་ཕྱིར་རོ། །ཞེས་པ་རང་བཞིན་ནོ། །གལ་ཏེ་གཞན་བསལ་བའི་ཚུལ་གྱིས་རྟོགས་
པའི་རྗེས་དཔག་དེ་ནི། ཚད་མ་མ་ཡིན་པར་འགྱུར་ཏེ། འཁྲུལ་བའི་ཕྱིར་ཐག་པ་ལ་སྦྲུལ་དུ་འཛིན་པ་
བཞིན་ནོ་ཞེ་ན། བསམ་པ་ལ་ནི་སླུ་མེད་ཕྱིར། །འཁྲུལ་བ་ཡིན་ཡང་ཚད་མ་ཉིད། །རྗེས་སུ་
དཔག་པ་ནི་ཆོས་ཅན་ནོ། །ཚད་མ་ཉིད་ནི་བསྒྲུབ་བྱའོ། །བསམ་པ་ནི་ཡོངས་སུ་བཅད་པའི་འཇུག་
233



༣་།
འ*
ཡུལ་ཏེ། དེ་ལ་མི་སླུ་བའི་ཕྱིར། བུམ་འཛིན་གྱི་ཤེས་པ་ བཞིན་ནོ། །ཞེས་པ་རང་བཞིན་ནོ། །འཁྲུལ་
བ་ལ་དོན་འཐོབ་པ་མི་འཐད་དོ་ཞེ་ན། རྣམ་གཞན་གྱིས་ཀྱང་རྟོགས་པ་མཐོང་། །ཕྱོགས་འདི་
ལ་ནི་ལན་བཏབ་ཟིན། །མ་འཁྲུལ་བ་ལས་རྣམ་པ་གཞན་གྱིས་ཀྱང་དོན་རྟོགས་པ་མཐོང་སྟེ། མུན་
པར་ལག་པས་བརྩལ་བ་བཞིན་ནོ། །ཕྱོགས་འདི་ལ་ནི་ལེའུ་དང་པོར། ནོར་བུ་སྒྲོན་མེའི་འོད་
དག་ལ། །ནོར་བུའི་བློ་ཡིས་མངོན་རྒྱུག་པ། །ལོག་པའི་ཤེས་པར་ཁྱད་མེད་ཀྱང༌། །ཇི་
ལྟར་དོན་བྱེད་ལ་ཁྱད་ཡོད། །ཞེས་པའི་ཚུལ་གྱིས་ལན་བཏ བ་ཟིན་ཏོ། ། །རྒྱུན་ལས་ཀྱང་སླུ་བ་དང་
མི་སླུ་བ་དཔྱད་པར་བྱའི་འཁྲུལ་བ་དང་མ་འཁྲུལ་བ་དཔྱད་པར་བྱ་བ་མ་ཡིན་ཞེས་སོ། །རྒྱན་མཛད་པས་
ནོར་བུའི་འོད་ལ་ནོར་བུར་འཛིན་པ་ཚད་མར་བཞེད་པ་ནི་རིགས་པའི་གཏེར་དུ་བཀག་པ་ཡིན་ནོ། །འདི་
ཚད་མ་ཡིན་ན་ཚད་མའི་དཔེར་ཡང་མི་འཐད་དོ། །འཁྲུལ་བ་ལ་དོན་ཐོབ་པ་དཔེ་ཡིས་གསལ་བར་
བསྟན་ནས། དེ་འཐད་པ་དང་བཅས་པས་སྒྲུབ་པར་བྱེད་པ། དེ་ལྟར་ཇི་བཞིན་དོན་མེད་ནའང་།།
རྗེས་དཔག་དང་ནི་དེར་སྣང་དག །དོན་བྱེད་པ་དང་རྗེས་འབྲེལ་བས། །ཚད་མ་ཉིད་དུ་
རྣམ་པར་གཞག །གོང་དུ་བཤད་པ་དེ་ལྟར་བློ་ལ་སྣང་བ་དེ་ཉིད་ཇི་ལྟ་བ་བཞིན་དུ་ཞིན་ཞིང་། བློ་དེ་
ནི་དོན་གྱི་དངོས་པོར་མེད་ན་ཡང་། རྗེས་སུ་དཔག་པ་དོན་བྱེད་པ་དང་རྗེས་སུ་འབྲེལ་བ་དོན་ཐོབ་པར་
ནུས་པའི་ཕྱིར། ཚད་མ་ཉིད་དུ་རྣམ་པར་གཞག་པ་ཡིན། དོན་སྔོན་པོ་ལ་སྔོན་པོ་དེར་སྣང་བའི་མངོན་
སུམ་དག་དོན་སྔོན་པོ་དང་ རྗེས་སུ་འབྲེལ་བས་ཚད་མར་བཞག་པ་ཡིན་ནོ། །རྒྱུན་ལས་དེར་སྣང་རྗེས་
དཔག་ལྟར་སྣང་ལ་འཆད་དོ། །
དེ་ལ་དེར་སྣང་ནི་གང་། རྗེས་དཔག་ནི་གང་ཞེ་ན། གང་ལ་དོན་གྱི་ནུས་པ་ལས། །རྗེས་
འགྲོ་ལྡོག་པ་ཅན་གྱི་བློ། །དེ་ལ་འཛིན་པ་རང་དབང་ཅན། །ཞེས་པས་དེར་སྣང་བསྟན་ཏེ།
གང་དོན་དངོས་སུ་ཡོད་ན་ནི་དོན་དེའི་ནུས་པ་ལས་བློ་དེ་ཡོད་ཅིང་དོན་དེ་ལོག་ན་བློ་དེར་སྣང་བཟློག་པས་
བློ་དེ་ལ་དོན་གྱིས་རང་དབང་དུ་བྱེད་པ་ཅན་ནི་མངོན་སུམ་ཚད་མའོ། །རྗེས་དཔག་ནི། དེ་ལས་
གཞན་དངོས་དབང་པོ་འདས། །མ་མཐོང་བདག་ཉིད་ངོ་བོ་དེ། །རྟོགས་པའི་རྟེན་ནི་
དོན་གཞན་ཡིན། །མངོན་སུམ་དུ་གྲུབ་པ་དེ་ལས་གཞན་པའི་དངོས་པོ་དབང་པོ་ལས་འདས་པ་དོན་
དངོས་སུ་མ་མཐོང་བའི་བདག་ཉིད་ལ་རྒྱབ་ཀྱི་མེ་ལྟ་བུ་དེ་བློས་རྟོགས་པར་བྱེད་པའི་རྟེན་ནི་དོན་གཞན་དུ་
བ་ལྟ་བུ་ཡིན་ནོ། །དོན་གཞན་དེ་ཡང་། གལ་ཏེ་དེ་རྟེན་དང་འབྲེལ་ཅན། །ཡིན་ན་དེ་ཚེ་གོ་
བྱེད་ཉིད། །དེ་རྟེན་ནི་རྟགས་ཤེས་འདོད་ཆོས་ཅན་ལ་བརྟེན་པ་དང་། འབྲེལ་བ་ཅན་ནི་རྗེས་སུ་འགྲོ་
234



ལྡོག་ཚད་མས་ངེས་པ་སྟེ་ཚུལ་གསུམ་ཚང་བ་དེའི་ཚེ་གོ་བྱེད་དུ་འགྱུར་བའོ། །རྟགས་ལས་བསྒྲུབ་བྱ་
དཔོག་པ་དེའི་ཚེ་རྗེས་སུ་འགྲོ་ལྡོག་ངེས་པ་དེ་ཡང་དུ་མིན་ལས་ལོག་པའི་དུ་ཙམ་སྤྱི་ཡི་ངོ་བོ་ཉིད་དུ་་་་༌་
རྟོགས་ཏེ། ཁྱད་པར་ནི་དེས་ལ་རྗེས་སུ་འགྲོ་བ་མེད་ཅིང་ཤེས་འདོད་ཀྱི་སྟེང་དུ་འབྲེལ་བ་ཚད་མས་ངེས་
པར་མི་ནུས་པས་སོ། །གོ་བྱེད་སྤྱིའི་ངོ་བོ་ཉིད་ཡིན་པ་དེས་ན་དཔག་པར་བྱ་བ་ལྐོག་གྱུར་གྱི་དོན་
ཐམས་ཅད་ཀྱང་ཡུལ་དུས་རྣམ་པས་ཁྱད་པར་དུ་བྱས་པ་ནི་རྟོགས་པར་མི་འགྱུར་རོ། །འབྲེལ་པ་
ཅན་གྱི་ཆོས་ལས་ནི། །ཆོས་ཅན་ལ་རྟོགས་སྐྱེ་བ་གང་། དེ་ནི་རྗེས་དཔག་ལོག་གྱུར་གྱི། །
སྒྲུབ་བྱེད་གཅིག་ཏུ་ངེས་པ་ཡིན། །འབྲེལ་བ་ཅན་གྱི་ཆོས་གཞན་དུ་བ་ལྟ་བུ་ལས་ཆོས་ཅན་གྱི་སྟེང་དུ་
ཡོད་པའམ་ ཡིན་པའི་རྟོགས་པ་གསར་དུ་སྐྱེད་པར་བྱེད་པ་དེ་ནི་རྗེས་སུ་དཔག་པའི་ཚད་མ་སྟེ། གཞལ་བྱ་
ལྐོག་ཏུ་གྱུར་པ་སྒྲུབ་པར་བྱེད་པའི་སྒྲུབ་བྱེད་གཅིག་པུ་ཁོ་ནར་ངེས་པ་ཡིན་ནོ། །མ་དམིགས་པ་ཡང་ཡིན་
པ་སྒྲུབ་པར་བྱེད་པ་ཡིན་ནོ། །དེ་ལྟ་ན་འབྲས་བུའི་གཏན་ཚིགས་ཀྱང་ཡིན་པ་ བསྒྲུབ་པར་འགྱུར་རོ་ཞེ་
ན། མེ་ཡོད་དེ་ཞེས་མེ་སྒྲུབ་ན་ནི་འབྲས་བུའི་གཏན་ཚིགས་ཡིན་ལ་མེ་ཡོད་ཡིན་པར་སྒྲུབ་པ་ན་དུ་ཡོད་
ཡིན་པ་རྟགས་སུ་སྦྱོར་བས། དེའི་ཚེ་དེ་ཡང་ཆོས་ཅན་གྱི་སྟེང་དུ་བདག་གཅིག་པའི་འབྲེལ་བ་གྲུབ་པས་
རང་བཞིན་གྱི་རྟགས་སུ་ཐལ་བ་ཡང་གྲུབ་ཟིན་པ་ཡིན་ནོ། །
གཉིས་པ་དེ་ལ་གྲངས་གཞན་ཁེགས་པར་བསྟན་པ་ནི། མངོན་སུམ་ལྐོག་ཏུ་གྱུར་པ་ལས། །
གཞལ་བྱ་གཞན་ནི་ཡོད་མ་ཡིན། །དེ་ཕྱིར་གཞལ་བྱ་གཉིས་ཉིད་ཀྱིས། །ཚད་མ་གཉིས་སུ་
བཞེད་པ་དང་། །གཞལ་བྱ་གཉིས་ནི་མཐོང་བའི་ཕྱིར། །གསུམ་གཅིག་གྲངས་ནི་བསལ་བ་
ཡིན། །རང་མཚན་མངོན་སུམ་དུ་གྱུར་པ་དང༌། རང་མཚན་ལྐོག་ཏུ་གྱུར་པ་ལས་གཞན་པའི་གཞལ་
བྱ་མེད་དེ། ཤིང་ཏུ་ལྐོག་ཏུ་གྱུར་པ་ནི་ཚད་མ་གཉིས་ཀྱི་ཡུལ་མ་ཡིན་པས་སོ། །དེའི་ཕྱིར་གཞལ་བར་བྱ་
བ་གཉིས་ཡོད་པ་ཉིད་ཀྱིས་འཇལ་བར་བྱེད་པའི་ཚད་མ་ཡང་སློབ་དཔོན་གཉིས་སུ་བཞེད་པ་ཡིན་ཏེ།
གཞལ་བར་བྱ་བ་འབྲུ་དང་། མར་ལ་སོགས་པ་ཐ་དད་པ་དག་ལ་འཇལ་བར་བྱེད་པ་བྲེ་དང་སྲང་བཞིན་
ནོ། །གཞལ་བྱ་གཉིས་ཁོ་ན་མཐོང་བའི་ཕྱིར། དེ་འཇལ་བའི་ཚད་མ་ཡང་གསུམ་པ་ཕན་ཆད་མང་བ་
དང༌། གཅིག་པ་ཉུང་བའི་གྲངས་བསལ་བ་ཡིན་ནོ། །་
གསུམ་པ་གཉིས་ལས་གཞན་པ་དགག་པ་ལ་གཉིས་ཏེ། ཉུང་བར་འདོད་པ་དགག་པ་དང་། མང་
བར་འདོད་པ་དགག་པའོ། །
དང་པོ་ལ་གཉིས་ལས། འདོད་པ་བརྗོད་པ་ནི། མེད་པ་གཞལ་བྱ་མ་ཡིན་པའི་ཕྱིར། །
235



གཞལ་བྱ་གཅིག་འཇལ་བར་བྱེད་པས་ན་ཚད་མ་ཡང་གཅིག་ཁོ་ན་འོ་ཞེ་ན། དེ་དགག་པ་ལ་གཉིག་
ལས། གཞལ་བྱ་གཅིག་ཡིན་པ་གྲུབ་ཟིན་པར་བསྟན་པ་ནི་ཁོ་བོའང་འདོད་པ་ཉིད་དོ། །དེས་ཚད་མ་
ག ཅིག་ཏུ་མི་འགྲུབ་པར་བསྟན་པ་ལ་ལྔ་ལས།
དང་པོ་དགག་རྟགས་ཁས་བླངས་པར་ བསྟན་པ་ནི། མེད་པའང་ངེས་ཕྱིར་གཞལ་བྱ་ནི། །
མིན་ལ་མ་ངེས་པ་ཉིད་དམ། །དེ་ངེས་ཚད་མ་གཉིས་པ་ཉིད། །ཕུར་བུ་བ་འདིས་ནི་འཇིག་
རྟེན་སྔ་ཕྱི་མེད་པར་ངེས་པར་འདོད་ པའི་ཕྱིར། མེད་པ་དེ་ངེས་པའི་ཚད་མ་ནི་གཉིས་པ་རྗེས་སུ་དཔག་
པ་ཉིད་ ཡིན་པས་ གཞལ་བྱ་གཅིག་ཡིན་པས་ཚད་མ་གཅིག་ཏུ་བསྒྲུབ་པ་ནི་མ་ངེས་པའི་གཏན་ཚིགས་ཡིན་་་་
ཏེ། ཕྱོགས་ཆོས་གྲུབ་ཅིང་མི་མཐུན་ཕྱོ གས་ ཚད་མ་གཉིས་པ་ལ་ཡང་འཇུག་པའི་ཕྱིར་རོ། །སྔ་ཕྱི་མེད་པར་
རྟོ གས་ནའང་རྗེས་དཔག་ཁས་བླངས་པར་ མི་འགྱུར་ཏེ། མངོན་སུམ་ཚད་མས་རྟོགས་པར་འདོད་པས་སོ་
ཞེ་ན། མེད་ལ་དབང་སྐྱེས་བློ་མིན་ཏེ། །དོན་གྱི་སྟོབས་ལས་སྐྱེས་པའི་ཕྱིར། །དོན་གྱི་ནུས་
ལ་ལྟོས་མེད་ན། །བར་ཆོད་ལ་སོགས་ཡོད་ན་ཡང་། །དབང་སྐྱེས་བློ་ནི་སྐྱེ་བར་འགྱུར། །
མེད་པ་ལ་ནི་དབང་སྐྱེས་མངོན་སུམ་ཚད་མ་འཇུག་པ་མ་ཡིན་ཏེ། མངོན་སུམ་ནི་དོན་གྱི་སྟོབས་ལས་སྐྱེས་
པའི་ཕྱིར་རོ། །གལ་ཏེ་མངོན་སུམ་དོན་གྱི་ནུས་པ་ལ་ལྟོས་པ་མེད་ན། བར་དུ་ཆོད་པ་ཡོད་པ་ན་ཡང་
ད བང་སྐྱེས་ཀྱི་བློ་སྐྱེ་བར་འགྱུར་རོ། །གལ་ཏེ་མངོན་སུམ་ཚད་མ་དེ་ཉིད་ལྡོག་པ་ལས་སྔ་ཕྱི་མེད་
པར་ངེས་པ་ཡིན་ནོ་ཞེ་ན། ། འགལ་བ་འམ་སྟེ་མངོན་སུམ་ལོག་པ་ཡིན་ན་ནི་མངོན་སུམ་གྱིས་རྟོགས་
པར་འགལ་བའོ། །ཡང་ན་དོན་ཡོད་ན་མངོན་སུམ་གྱི་ཤེས་པས་དམིགས་པ་དང༌། དོན་མེད་ན་མངོན་
སུམ་ལྡོག་པར་འདོད་ན། དེ་ཉིད་ལྡོག་པ་དང། རྗེས་འགྲོ་ཅན་གྱི་རྟགས་ཡིན་ནོ། །དེ་ལྟ་ན་
མ་དམིགས་པའི་རྟགས་ཁས་བླངས་པའོ། །་་་ ་་་
གཉིས་པ་སྒྲུབ་རྟགས་ཁས་བླངས་པར་བསྟན་པ་ནི། གཞན་སེམས་དག་ནི་རྟོགས་ཕྱིར་མང་།།
ཚད་མ་གཉིས་ནི་གྲུབ་པ་ཡིན། །སྨྲ་སོགས་ལ་ནི་འཇུག་པའི་ཕྱིར། །དེ་ཡི་ངོ་བོ་ངེས་པར་
གྲུབ། །བསླུ་མེད་ཕྱིར་དེ་ཚད་མ་ཉིད། །གཞན་ཡང་འདིས་བསྒྲུབ་པའི་རྗེས་དཔག་ཀྱང་འདོད་
པ་ཡིན་ཏེ། གཞན་སེམས་ལྡན་དུ་རྟོགས་པར་འདོད་པས་སོ། །དེ་ལྟར་འདོད་པ་ཡང་། འཆད་པ་
དང༌། རྩོད་པ་དང་། རྩོམ་པ་ལ་འཇུག་པས་སོ། །སློབ་མ་ལ་སོགས་པ་གཞན་ལ་སེམས་ཡོད་པར་མ་
རྟོ གས་ན་ནི། འཆད་པ་ལ་སོགས་པ་དོན་མེད་པའི་ཕྱིར་རོ། །སེམས་དེ་ཡང་མངོན་སུམ་དུ་རྟོགས་བ་
མེད་ལ། སྨྲ་བ་ལ་སོགས་པ་ལ་འཇུག་པའི་ཕྱིར་སེམས་དེའི་ངོ་བོ་ངེས་པར་འགྲུབ་སྟེ་བདག་ལ་འབྲེལ་པ་
， 136



གྲུབ་པས་སོ། །སྨྲ་བ་ལ་སོགས་པ་དེ་ནི་སེམས་ལྡན་ལ་བསླུ་བ་མེད་པའི་ཕྱིར་ཚད་མ་ཉིད་ཡིན་ནོ། །
གསུམ་པ་འཁྲུལ་བ་ཅན་རྟགས་མ་ཡིན་པར་བསྟན་པ་ནི། གལ་ཏེ་ཁ་ཕར་ལྟས་མ་སྔོ་བསངས་ཡིན་
ཏེ། ལྷ་སྦྱིན་གྱི་བུ་ཡིན་པའི་ཕྱིར་ཚུར་བལྟས་བཞི་ན་ནོ། །ཞེས་པ་ལྟ་བུ་ཚུལ་གསུམ་ཚང་བ་ལ་ཡང་
འཁྲུལ་བ་མཐོང་བའི་ཕྱིར་མཚན་ཉིད་དང་ལྡན་པའི་རྟགས་གཅིག་ལ་འཁྲུལ་བ་མཐོང་ན། ་་གཞན་
རྣམས་ལ་ཡང་ཡིད་བརྟན་དུ་མི་རུང་བས་རྟགས་ལས་སྐྱེས་པའི་རྗེས་དཔག་མེད་དོ་ཞེ་ན། རྟགས་
ལོག་མཐོང་ཕྱིར་དེ་དེ་འདྲ། །དེ་ལྟ་བུའི་རྟགས་ནི་ཕྱོགས་ཆོས་གྲུབ་ན་ བསྒྲུབ་བྱའི་ཆོས་ལྡན་ལ་
འཇུག་པར་ངེས་ཀྱང་། བསྒྲུབ་བྱའི་ཆོས་དང་མི་ལྡན་པ་ལས་ལྡོག་པར་མ་ངེས་པའི་ཕྱིར་ལྷག་ལྡན་གྱི་
རྟ གས་ཕྱིན་ཅི་ལོག་ལ་རྟ གས་སུ་མཐོང་བའི་ཕྱིར་རྟགས་དེ་ནི་འཁྲུལ་བ་ཅན་དེ་འདྲ་བ་ཡིན་གྱི། ། ཚུལ་
གསུམ་ཚད་མས་ངེས་པའི་རྟགས་ལ་ནི་འཁྲུལ་བ་མེད་དོ། །རྟགས་དེ་ལ་ཡང་མི་མཐུན་ཕྱོགས་མེད་པས།
དེ་ལ་རྟགས་འཇུག་པ་མེད་དོ་ཞེ་ན། མི་མཐུན་པའི་ཕྱོགས་ལ་མེད་པར་ངེས་པ་ཙམ་གྱིས་ལྡོག་པ་གྲུབ་པ་
ནི། མ་ཡིན་གྱི་བསྒྲུབ་བྱའི་ཆོས་དང་མི་ལྡན་པ་ལ་མི་འཇུག་པར་ངེས་པ་ཁོ་ན་ལྡོག་པ་ངེས་པ་ཡིན་ནོ། །
བཞི་པ་མི་འཁྲུལ་བའི་རྟ གས་ཡོད་པར་བསྟན་པ་ནི། གང་ལས་འགའ་ཚེ་དངོས་འགའ་ལ། །
དེ་ཡི་རྟོགས་པ་གྲུབ་གྱུར་པ། །དེ་ནི་དེ་ལས་སྐྱེས་པ་འམ། །དེ་ཡི་ངོ་བོར་གདོན་མི་ཟ། }
རང་གི་རྒྱུ་འམ་ཇོ་བོ་དག །མེད་པར་དོན་ནི་སྲིད་མིན་པ། །དེ་དག་རང་བཞིན་མཐོང་གར་
ཡིན། །དེ་ཉིད་གཞན་དུའང་མཚན་ཉིད་ཡིན། །དུ་བའམ་བྱས་པ་ལྟ་བུ་གང་ལས་ལའམ་སྒྲའི་
དངོས་པོ་འགའ་ལ་མེའམ་མི་རྟག་པའི་རྟོགས་པ་གྲུབ་པར་གྱུར་པའི་དུ་བ་དེ་ནི་མེ་དེ་ལས་སྐྱེས་པའམ་བྱས་
པ་དེ་ནི་མི་རྟག་པ་དེའི་ངོ་བོར་གདོན་མི་ཟ་བར་འབྲེལ་བ་གྲུབ་པ་ལས་ ཡིན་ནོ། །མི་འཁྲུལ་བ་དེ་ཡང་།
ཡོད་པ་ལས་ཡོད་པར་མཐོང་བ་ཙམ་གྱིས་ཀྱང་མ་ཡིན་ཏེ། རང་གི་རྒྱུ་མེའམ། ངོ་བོ་མི་རྟག་པ་དག་
མེད་པར་དོན་དུ་བའམ་བྱས་པ་ནི་སྲིད་པ་མིན་པར་ངེས་པ་རྒྱུ་འབྲས་སམ་ངོ་བོ་དེ་དག་གི་རང་བཞིན་་་་་་༌
འབྲེལ་བ་ཡུལ་འགའ་ཞིག་ཏུ་མཐོང་ཞིང་ངེས་པ་གང་ཡིན་པ་དེ་ཉིད། ་ཡུལ་དུས་གཞན་དུའང་མཚན་
ཉིད་མཚུངས་པས་དུ་བ་ལ་སོགས་པ་ལས་མེ་ངེས་པར་འགྲུབ་པ་ཡིན་ནོ། །དེ་བཞིན་དུ། ལྟར་རུང་
རང་གི་ངོ་བོ་འམ། །རང་རྒྱུ་མཐོང་བའི་རྒྱུ་གཞན་དག །ཡོད་པར་སྣང་བ་མེད་ན་ནི། །
དེ་དང་ལྡན་པའང་ཇི་ལྟར་ཡོད། །ཡུལ་དུས་རང་བཞིན་གྱིས་མ་བསྐལ་བའི་སྣང་རུང་རང་གི་ངོ་བོ་
འམ། མཐོང་བའི་རྒྱུ་ཡུལ་ལས་གཞན་པ་དབང་པོ་དང་ཡིད་ལ་བྱེད་པ་དག་ཡོད་པར་ཡང་བུམ་པ་སྣང་བ་
མེད་ན་ནི་བུམ་པ་དེ་དང་ལྡན་པའང་ཇི་ལྟར་ཡོད་དེ་མེད་པ་ཁོ་ན་ཡིན་ནོ། །དེ་བཞིན་དུ་དུ་བ་རོང་གྱི་
237



རྒྱུ་མེ་མཐོང་བའི་རྒྱུ་གཞན་དབང་པོ་དང་ཡིད་ལ་བྱེད་པ་དག་ཡོད་པར་ཡང་མེ་སྣང་བ་མེད་ན་ནི། དུ་བ་
དེ་དང་ལྡན་པའང་ཇི་ལྟར་ཡོད་དེ་མེད་པ་ཁོ་ནའོ། ། ་་་
ལྔ་པ་རྗེས་དཔག་ཚད་མ་མ་ཡིན་ན་ཧ་ཅང་ཐལ་བ་ནི། སྤྱི་ཡི་བློ་ནི་ཚད་མིན་ན། །མེད་
པ་ཐོབ་འགྱུར་ཕ་རོལ་གྱི། །དངོས་བཞིན། སྤྱི་རྟོགས་པའི་བློ་རྗེས་དཔག་ཚད་མ་མ་ཡིན་
ན། ལྐོག་གྱུར་གྱི་དངོས་པོ་ཐམས་ཅད་མེད་པ་ཐོབ་པར་འགྱུར་ཏེ། དེ་དག་ལ་མངོན་སུམ་འཇུག་
པའི་སྐབས་མེད་ཅིང་མངོན་སུམ་གྱིས་མ་རྟོགས་ན་ནི་མེད་པར་འདོད་དེ་འཇིག་རྟེན་ཕ་རོལ་གྱི་དངོས་པོ་་་
བཞིན་ནོ། དེ་ལྟ་ན་ལྐོག་གྱུར་ལ་རྒྱབ་ཀྱི་བུམ་སོགས་ཐམས་ཅད་མེད་པར་འགྱུར་རོ། །གལ་ཏེ་
ལ་རྒྱ བ་ཀྱི་བུམ་སོགས་དེ་དག་མེད་པར་མི་འགྱུར་ཏེ། ་ དབང་པོ་རྣམས་ཀྱིས་ཡུལ་དུས་གཞན་དུ་
རྟོགས་པ་ཡོད་པས་སོ། །འཇིག་རྟེན་ཕ་རོལ་ནི་ནམ་ཡང་རྟོགས་པ་མེད་པས་ མེད་པ་ཡིན་ནོ་ཞེ་ན།
དེ་མིན་དབང་དང་ནུས་སོགས་ལ། །དབང་པོའི་བློ་ནི་མི་སྲིད་ཕྱིར། ། །མེད་པ་རྟོགས་པ་
ཡིན་ན་ནི། །བློ་དང་སྐྱེ་བ་རྒྱུ་མེད་འགྱུར། །དེ་ཡང་ལན་མ་ཡིན་ཏེ། མིག་ལ་སོགས་ པའི་
དབང་པོ་རྣམས་དང་། རྒྱུའི་ནུས་པ་ནི་ཚུ་རོལ་མཐོང་བའི་དབང་པོའི་བློས་ནམ་ཡང་མཐོང་ཞིང་ངེས་པ་
མི་སྲིད་པའི་ཕྱིར་གཏན་ནས་མེད་པར་འགྱུར་རོ། །དབང་པོ་དང་རྒྱུའི་ནུས་པ་མཐོང་ཞིང་ངེས་པ་མེད་
པར་རྟོགས་པ་སྟེ་མེད་པར་འདོད་པ་ཡིན་ན་ནི་བློ་མིག་གི་རྣམ་པར་ཤེས་པ་ལ་སོགས་པ་རྒྱུ་མེད་པ་དང༌།
མྱུ་གུ་ལ་སོགས་པའི་སྐྱེ་བ་རྒྱུ་མེད་པར་འགྱུར་རོ། །གཞན་ཡང་། རྣམ་རྟོག་མེད་པ་ཉིད་ཀྱིས་ན། །
རང་གི་མཚན་ཉིད་ལ་མངོན་སུམ།	།རྣམ་རྟོག་མེད་པར་སྤྱི་འཛིན་མིན། །དེ་ཕྱིར་དེ་ལ་
རྗེས་དཔག་ཉིད། །མངོན་སུམ་ནི་ཆོས་ཅན་ནོ། །སྤྱི་འཛིན་པ་མིན་པ་ནི་དམ་བཅའ་པའོ། །རྣམ་
རྟོག་མེད་པའི་ཕྱིར་ཀ་བ་བཞིན་ཞེས་པ་ནི་ཁྱ བ་བྱེད་མ་དམིགས་པའོ། །དེ་བས་ན་མངོན་སུམ་ནི་རང་གི་
མཚན་ཉིད་ཁོ་ན་འཛིན་པ་གྲུབ་པས། རྗེས་དཔག་མེད་ན་སྤྱི་མི་རྟོགས་པར་འགྱུར་བ་དེའི་ཕྱིར་དེ་ལ་
འཇལ་ བར་བྱེད་པའི་ཚད་མ་ནི་རྗེས་སུ་དཔག་པ་ཁོ་ན་ཡིན་ནོ། །
གཉིས་པ་མང་བར་འདོད་པ་དགག་པ་ལ་གཉིས་ལས། འདོད་པ་བརྗོད་པ་ནི། གཞལ་བྱ་གཉིས་
ཡོད་ པས་ ཚད་མ་གཉིས་སུ་གྲངས་ངེས་ན་མཐིང་བུམ་ཆག་པ་མངོན་སུམ་དུ་མཐོང་བ་ལས་མི་རྟག་པའོ་་་་
ཞེས་མི་རྟག་པ་ཉིད་དུ་རྟོགས་པ་མི་སྲིད་པར་འགྱུར་ཏེ། ། མཐིང་བུམ་སྔོན་པོ་ཆག་པར་མཐོང་བའི་
ཡུལ་ནི་ཁ་དོག་གི་རང་མཚན་ཡིན་ལ་མི་རྟག་པའོ་ཞེས་རྟོགས་པའི་ཡུལ་ནི་སྤྱི་མཚན་ཡིན་པས། ཡུལ་
ཡང་རང་སྤྱི་འདྲེས་པ་ཡིན་ལ། དེ་འཛིན་ པའི་བློ་དེའང་འདྲེས་པ་རྟོགས་པ་ཞེས་བྱ་བ་ཚད་མ་གཞན་
;
1
23



དུ་འགྱུར་ཏེ། རྟགས་མེད་པར་སྤྱི་རྟོགས་པ་ཡོད་པས་ ཚད་མ་གསུམ་པར་གྲུབ་སྟེ། རྟགས་མེད་པས་
རྗེས་ སུ་དཔག་པ་མ་ཡིན་ལ། སྤྱི་རྟོ གས་པས་མངོན་སུམ་མ་ཡིན་ཞིང་། གཞལ་བྱ་རྟོ གས་པ་ཡོད་པས་
ཚད་མར་གྲུབ་པ་ཡིན་ནོ་ཞེས་ཟེར་རོ། ། །
ཡང་ཁང་ པའི་ནང་ན་ཙན་དན་གྱི་མེ་མཐོང་བཞིན་པ་ ལས་ཕྱི་རོལ་དུ་སོང་བའི་ཚེ་དུ་བ་མཐོང་བ་་་་
ལས་ཁང་པ་ན་ཙན་དན་གྱི་མེ་ཡོད་དོ་ཞེས་རྟོགས་པའི་བློ་དེ་ནི། ཚད་མ་གཞན་ཡིན་ཏེ། མེ་ཁྱད་པར་
བ་ཙན་དན་གྱི་མེ་དང་རྟགས་དུ་བའི་འབྲེལ་བ་ཚད་མས་རྟོགས་པ་མེད་པའི་ཕྱིར་དུ་བ་ཙན་དན་གྱི་་་
མེ་སྒྲུབ་པ་ལ་རྗེས་དཔག་ཚད་མ་མ་ཡིན་ཞིང་། ཕྱི་རོལ་ནས་རྟོགས་པ་མངོན་སུམ་དུ་ཡང་མི་རུང་ལ།
མངོན་སུམ་དུ་མཐོང་བ་དང་དུ་བ་ལས་གཞལ་བྱ་མེ་ཁྱད་པར་བ་རྟོགས་པ་ཡོད་པས་ ཚད་མར་ ཡང་གྲུབ་པ་
ཡིན་ནོ། །རྒྱུན་ལས་རྟགས་ནི་དང་སྤྱིའི་འབྲེལ་བ་རྟོགས་པ་མེད་པའི་ཕྱིར་རོ། །ཞེས་འཆད་པ་མི་འཐད་
ཀྱི། ལྷ་དབང་བློས་ཁྱད་པར་དང་རྟགས་ཀྱི་འབྲེལ་བ་རྟོགས་པ་མེད་ཅེས་པ་དགོངས་པ་ཡིན་ནོ། །དེས་
ན་གཞལ་བྱ་རང་མཚན་དང་། སྤྱི་མཚན་དང༌། རང་སྤྱི་འདྲེས་པ་ལ་སོགས་པ་མང་པོ་ཡོད་པའི་ཕྱིར་
ཚད་མ་ཡང་མང་པོ་ཉིད་འ གྱུར་པ་དང་། དཔེར་ན་ཁྱད་པར་མཐོང་བའི་ཚད་མའི་ཡུལ་དེ་ཉིད་ལྟ་བུ་
གཅིག་ལ་ཡང་ཁང་པའི་ནང་དུ་མངོན་སུམ་ཚད་མ་དང༌། དུ་བ་ལས་མེར་རྟོགས་པ་རྗེས་དཔག་དང་།
ཙན་དན་གྱི་མེར་རྟོགས་པ་ཁྱད་པར་མཐོང་བ་བཞིན་དུ་དུ་མ་ཉིད་ནི་འཇུག་པའི་ཕྱིར་ཏེ། ཚད་མ་ལ་
ཉུང་བ་གཅིག་དང་མང་བ་གསུམ་པ་ཕན་ཆད་ཀྱི་གྲངས་ཀྱང་སེལ་བར་མི་འགྱུར་ཏེ། གཞལ་བྱ་
དང་ཚད་མ་གྲངས་མཉམ་པའི་སྒོ་ནས་གཞལ་བྱ་འདི་ལ་ཚད་མ་འདིའོ་ཞེས་ཡུལ་ངེས་པ་མེད་པའི་ཕྱིར་་
དང༌། གཞལ་བྱ་གཉིས་ལས་གཞན་པ་ཡོད་པའི་ཕྱིར་ཚད་མ་གཉིས་ཀྱི་གྲངས་ངེས་མི་འཐད་དོ་ཞེས་
ཟེར་རོ། །
གཉིས་པ་དེའི་ལན་ལ་གཉིས་ཏེ། འདྲེས་པ་རྟོགས་པ་གཞན་དུ་རྟོག་པ་དགག་པ་དང༌། ཁྱད་པར་
མཐོང་བ་གཞན་དུ་རྟོག་པ་དགག་པའོ། །
དང་པོ་ལ་གསུམ་སྟེ། ཕྱི་གཞལ་བྱར་འདོད་པས་སྐྱོན་མེད་པ་དང་། དེ་རང་མཚན་ལ་མི་སླུ་བར་
བསྟན་པ་དང་། རྣམ་པར་ཕྱེ་སྟེ་ལན་གདབ་པའོ། །
དང་པོ་ནི། གྲངས་མངས་པའི། སྐྱོན་འདིར་ཐལ་བར་མི་འགྱུར་ཏེ། །ཁ་དོག་གི་སྤྱི་ལ་
མི་རྟག་པའི་སྤྱི་སྦྱོར་བར་བྱེད་པའི་ཕྱིར་རོ། །དེ་ལྟ་ན་སྤྱི་དངོས་མེད་ཡིན་པས་ཁ་དོག་གི་རང་མཚན་མི་
རྟག་པར་མི་རྟོགས་པར་འགྱུར་རོ། །ཞེ་ན། དངོས་མེད་ཀྱི་ངོ་བོ་མིན་ཏེ། ཁ་དོག་གི་རང་མཚན་
239



མི་རྟག་པ་དེ་ཉིད་རྒྱུན་གྱི་མཐར་ཞིག་པ་མངོན་སུམ་དུ་གྲུབ་པས་དེ་ལྟར་རྟོག་པས་ཀྱང་སྤྱི་ལ་རང་་་་་་་་
མཚན་དུ་ཞེན་ནས་བསྒྲུབ་པའི་ཕྱིར་རོ། ། །
གཉིས་པ་ལ་གཉིས་ལས། དང་པོ་རྩོད་པ་ནི། གཞན་སྤྱི་ལ་དགག་སྒྲུབ་བྱས་པས་གཞན་རང་
མཚན་མི་རྟག་པར་གྲུབ་པ་འཐད་པ་མིན་ནོ་ཞེ་ན།
གཉིས་པ་ལན་ལ་བཞི་ལས། དང་པོ་སྒྲུབ་རྟགས་དོན་ལ་མི་སླུ་བར་བསྟན་པ་ནི། སྤྱི་ལ་རང་
མཚན་དུ་ཞེན་པ་དེ་ཡང་སྒྲ་རྟག་པའི་སྤྱི་ལ་རང་མཚན་དུ་ཞེན་པོ་ལྟ་བུ་གཞན་སེལ་ཕྱིན་ཅི་ལོག་ལ་དོན་ལ་་་
མི་སླུ་བ་མེད་ན་ཡང་། སྒྲ་མི་རྟག་པར་རྟོགས་པའི་རྗེས་དཔག་ལ་སོགས་པ་དོན་ལ་མི་སླུ་བར་སྟོན་པ་ནི། །
མིན་ཏེ་དེ་ཉིད་གྲུབ་ཕྱིར་རོ། །སྤྱི་ལས་རང་མཚན་མི་འགྲུབ་པ་མ་ཡིན་ཏེ། རྟོག་པས་མི་རྟག་པར་
ཞེན་ཞིང་དོན་སྒྲ་ལ་སོགས་པའི་དོན་དེ་ཉིད་ཀྱང་སྐད་ཅིག་གིས་འཇིག་པ་ཉིད་དུ་གྲུབ་པས་དོན་གྱི་འཇིག་་་
པ་དང་བརྒྱུད་ནས་འབྲེལ་བའི་ཕྱིར་རོ། །ཇི་སྐད་འབྲེལ་ཞེ་ན། དངོས་གང་ཇི་ལྟ་བུར་གྱུར་པ། །
དེ་འདྲ་དེ་ནི་རྟགས་སེམས་ཀྱི། །རྒྱུ་ཡིན་དེ་ལས་དེ་ལྟ་ཡི། །དངོས་ལས་དེས་བསྐྱེད་རྟགས་
ཅན་བློ། །དེ་ལྟར་རྟགས་དང་རྟགས་ཅན་བློ། །བརྒྱུད་པ་ཡིས་ནི་དངོས་པོ་ལ། །འབྲེལ་
ཕྱིར་དེར་སྣང་བ་ཡིས་ནི། །སྟོང་ཡང་སླུ་བྱེད་ཉིད་མ་ཡིན། །མེ་རང་བཞིན་གྱི་དངོས་པོ་གང་
ཇི་ལྟ་བུ་དུ་བ་བསྐྱེད་པའི་ནུས་ལྡན་དུ་གྱུར་པ་དེ་འདྲ་བ་དེ་ནི་རྟགས་ཀྱི་མཚན་གཞིའོ་ཞེ་ན་ཡུལ་དུ་བ་རང་་་
མཚན་པའི་རྒྱུ་ཡིན་ལ་དུ་བ་དེ་ནི་རྟགས་འཛིན་གྱི་སེམས་ཀྱི་རྒྱུ་ཡིན་ནོ། །རྟགས་འཛིན་དེ་དང་ཡང་དང་
པོར་དུ་བ་དང་མིག་དང་ཡིད་ལ་བྱེད་པ་ལས་སྐྱེས་པ་དུ་འཛིན་གྱི་རྣམ་པར་ཤེས་པ་དང་། དེའི་རྗེས་སུ་
བྱུང་བའི་ལ་ལ་དུ་བའོ་སྙམ་དུ་རྟོགས་པའི་ངེས་ཤེས་ཡིན་ལ། དེ་ཉིད་མེ་ལྡན་ལ་འཇུག་ཅིང་མེ་མེད་ལ་
ལྡོག་པར་ངེས་པ་སྟེ་ཚུལ་གསུམ་དང་ལྡན་པར་རྟོགས་པ་དེ་ལྟ་བུའི་རྟགས་ཚུལ་གསུམ་ཚང་བའི་དངོས་པོ་་་
ལས། རྟགས་དེས་བསྐྱེད་པའི་རྟགས་ཅན་གྱི་བློ་རྗེས་སུ་དཔག་པ་སྐྱེ་བར་འགྱུར་བ་དེ་བཞིན་དུ་མི་རྟག་པ་་
རང་མཚན་གྱི་དངོས་པོ་གང་ཇི་ལྟ་བུ་དེ་ནི་བྱས་པའི་རང་བཞིན་ཡིན་ལ། བྱས་པ་དེ་ནི་རྟགས་འཛིན་གྱི་
ཤེས་པ་རྟོག་མེད་ཀྱི་རྒྱུ་ཡིན་ལ་དེ་ནི་རྗེས་ཀྱི་ངེས་ཤེས་རྟོག་པ་ བསྐྱེད་དེ། དེ་ཉིད་སྒྲ་ལ་གྲུབ་པ་དང༌། མི་
རྟག་པ་དང་ལྡན་པ་ལ་འཇུག་པ་དང་། རྟགས་ལས་ལྡོག་པར་ངེས་པ་སྟེ་ཚུལ་གསུམ་དང་ལྡན་པར་རྟོགས་
པ་དེ་ལྟ་བུའི་རྟ གས་ཚུལ་གསུམ་ཚང་བའི་དངོས་པོ་ལས་རྟགས་དེས་བསྐྱེད་པའི་རྟགས་ཅན་གྱི་བློ་རྗེས་སུ་་་་
དཔག་པ་སྐྱེ་བར་འགྱུར་ཏེ། མ་དམིགས་པའི་རྟགས་ཀྱང་ རང་བཞིན་གྱི་རྟགས་ཉིད་ལས་ཚུལ་གཞན་མ་
ཡིན་ནོ། །དེ་ལྟར་ན་རྟགས་དང་རྟགས་ཅན་གྱི་བློ་བརྒྱུད་པ་ཡིས་དངོས་པོ་རང་མཚན་ལ་འབྲེལ་བའི་
240



ཕྱིར་རྟོགས་པ་ལ་སྣང་བ་དེ་དོན་བྱེད་པ་ཡིས་སྟོང་ཡང་དོན་བྱེད་པ་ལ་སླུ་བར་བྱེད་པ་ཉིད་མ་ཡིན་ནོ། །
དོན་བྱེད་ནུས་པ་ལ་མི་སླུ་བར་གྲུབ་ན་འཁྲུལ་བ་མ་ཡིན་པར་འགྱུར་རོ་ཞེ་ན། དེ་ཡི་ངོ་བོས་སྟོང་དེ་
དག །དེ་ཡི་ངོ་བོར་ཞེན་པའི་ཕྱིར། །དེ་དངོས་སླུ་བྱེད་ཉིད་མིན་ཡང་། །འཁྲུལ་བར་
རྣམ་གཞག་བྱས་པ་ཡིན། །རྗེས་སུ་དཔག་པའི་ཆོས་ཅན་ནོ། །རྐང་པ་ཕྱི་མ་གཉིས་ནི་དམ་བཅའ་
བའོ། །སྔ་མ་གཉིས་ནི་རྟ གས་སོ། །རྟོག་པ་ལ་སྣང་བ་གཞན་སེལ་བའི་མེ་དང་དུ་བ་ལ་སོགས་པ་དེ་ནི་
མེ་ལ་སོགས་པའི་དོན་བྱེད་པས་སྟོང་པ་དག་ལ་དོན་བྱེད་པ་རང་མཚན་དེའི་ངོ་བོར་ཞེན་པའི་ཕྱིར། དེ་
ནི་འཇུག་ཡུལ་དོན་བྱེད་པ་དེའི་དངོས་པོ་ལ་སླུ་བར་བྱེད་པ་ཉིད་མ་ཡིན་ཡང་སྣང་ཡུལ་ལ་འཁྲུལ་བར་རྣམ་་
གཞག་བྱས་པ་ཡིན་ནོ། །དེ་དག་གི་དོན་བསྡུས་ནས་བསྟན་པའི་ཕྱིར། ། དེ་ཕྱིར་དངོས་པོ་རྟོགས་
བྱ་ལ། །ཁྱབ་བྱེད་དེ་ནི་ངོ་བོ་འམ། །རྒྱུ་དག་ཁྱབ་པར་བྱ་སེམས་ཀྱི། །རྒྱུ་མཚན་དེ་ཡང་
དེ་བློའི་ཡིན། །དེ་ལྟ་བུའི་རྟགས་དེ་ནི་དོན་དངོས་པོ་དང་འབྲེལ་བས་རྟགས་གོ་བར་བྱེད་པ་ཡིན་པ་
་དེའི་ཕྱིར་དུ་བས་མེའི་དངོས་པོ་རྟོགས་པར་བྱ་བ་བསྒྲུབ་པའི་གཏན་ཚིགས་ལ་ཁྱབ་བྱེད་མེ་དེ་ནི། ཁྱབ་
བྱ་དུ་བའི་རྒྱུ་དག་ཡིན་ལ། དུ་བ་དེ་ཡང་། དེ་བློ་རྟགས་འཛིན་གྱི་རྣམ་པར་ཤེས་པའི་རྒྱུ་ཡིན་ཞིང་།
བྱས་པས་མི་རྟག་པའི་དངོས་པོ་རྟོ གས་པར་བྱ་བ་ལ་ཡང་། ཁྱ བ་བྱེད་མི་རྟག་པ་དེ་ནི་ཁྱབ་བྱ་བྱས་པའི་
ངོ་བོ་ཡིན་ལ། བྱས་པ་དེ་ནི་ཁྱབ་པར་བྱ་སེམས་རྟགས་འཛིན་གྱི་རྣམ་པར་ཤེས་པའི་རྒྱུ་མཚན་ཏེ་རྒྱུ་ཡིན་
ནོ། །
གཉིས་པ་ད གག་རྟགས་དོན་ལ་མི་སླུ་བར་བསྟན་པ་ནི། དགག་པ་ཉིད་ནི་ཐམས་ཅད་དུ། །
མི་དམིགས་པ་ལས་འགྲུབ་པ་ཡིན། །ཚད་མས་གྲུབ་པར་སྨྲ་རྣམས་ཀྱི། །དོན་གྱི་བཟློག་པ་
ཉིད་ལས་ཡིན། །དགག་པ་གང་ཇི་སྙེད་ཡོད་པ་དེ་ཐམས་ཅད་ནི་མ་དམིགས་པ་ཁོ་ན་ལས་འགྲུབ་པ་
ཡིན་ཏེ། གང་ཡོད་པར་འཇོག་པ་ཐམས་ཅད་ནི་དེ་འཛིན་པའི་ཚད་མས་དམིགས་ཤིང་གྲུབ་པར་གྱུར་ན་
ཡོད་པར་སྨྲ་ཞིང་ཡོད་པར་འཇོག་པར་མཐོང་བ་ལས་མེད་པར་འཇོག་པ་ ཡང་ཚད་མས་མ་དམིགས་པ་ཁོ་་་
ན་ལས་ཡིན་ནོ། །དེ་ལྟ་ན་མེ་ལ་སོགས་པ་དམིགས་པ་ཡང་གྲང་བའི་རེག་པ་འགོག་པར་བྱེད་པ་ཡོད་
པས་མ་དམིགས་པ་ཁོ་ན་ལས་དགག་པ་གྲུབ་པ་མི་རིགས་སོ་ཞེ་ན། དགག་ལ་དེ་འམ་དེ་རྒྱུ་དང་། །
འགལ་བར་བརྗོད་པ་མཐོང་གང་ཡིན། །དེ་ཡང་དེ་ཡི་ཚད་མ་ཉིད། །མེད་པ་འཕེན་པར་
བྱེད་པ་ཡིན། །གྲང་བའི་རེག་པ་དགག་པ་ལ་གྲང་རེག་དེ་དང་འགལ་བ་མེ་ལྟ་བུ་དང་། སྤུ་ལོང་བྱེད་
པ་འགོག་པ་ལ་སྤུ་ལོང་དེའི་རྒྱུ་གྲང་རེག་དང་འགལ་བ་མེ་ལྟ་བུ་རྟ གས་སུ་བརྗོད་པ་ གང་ཡིན་པ་དེ་ཡང་།



གྲང་རེག་དེ་འཛིན་པའི་ཚད་མ་ཉིད་མེད་པ་སྟེ། མ་དམིགས་པ་ཁོ་ན་འཕེན་པར་བྱེད་པ་ཡིན་ནོ། །
འགལ་བ་དུ མིགས་པ་དེ་དག་གིས་ཀྱང་མ་དམིགས་པ་མི་འཕེན་པ་དེ་ལྟ་ན། གཞན་དུ་དངོས་
གཅིག་ཡོད་བརྗོད་པ། །གཞན་མེད་དེ་ནི་གང་ལས་རྟོགས། །འགལ་ཕྱིར་ཞེ་ན་དེ་ཉིད་
ཀྱང་། །ཅིས་འགྲུབ་ལྷན་ཅིག་མི་གནས་ཕྱིར། །ཞེ་ན་དེ་ཡང་གང་ལས་འདོད། །སྣང་བ་
མཐོང་མེད་ཕྱིར་ཞེ་ན། །དེ་ནི་ཚད་མ་ཉིད་མ་ཡིན། ། །འགལ་དམིགས་ཀྱིས་མ་དམིགས་པ་
འཕེན་པ་ ལས་གཞན་དུ་མ་དམིགས་པ་མི་འཕེན་ན་ཚ་རེག་གི་དངོས་པོ་གཅིག་ཡོད་པར་བརྗོད་པས་ གཞན་
གྲང་བའི་རེག་པ་མེད་པ་དེ་ནི་གང་ལས་རྟོ གས་ཏེ་དེ་ལྟ་ན་ཀ་བ་ཡོད་པ་ལས་ཀྱང་བུམ་པ་མེད་པར་ངེས་་་་་
པར་འགྱུར་རོ། །ཀ་བ་དང་བུམ་པ་ནི་འགལ་བ་མེད་པ་ཡིན་ལ། ཚ་རེག་དང་གྲང་རེག་ནི་འགལ་བ་
ཡིན་པའི་ཕྱིར་གཅིག་ཡོད་ན་གཅིག་མེད་པ་གྲུབ་བོ་ཞེ་ན། དེ་དག་འགལ་བ་དེ་ཉིད་ཀྱང་ཚད་མ་ཅིས་
འགྲུབ་པ་ཡིན། དེ་དག་འགལ་པར་གྲུབ་སྟེ། ལྷན་ཅིག་མི་གནས་པའི་ཕྱིར་རོ་ཞེ་ན། ལྷན་ཅིག་མི་
གནས་པ་དེ་ཡང་གང་ལས་གྲུབ་པར་འདོད་སྨྲས་པ་ཚ་རེག་དང་གྲང་རེག་དེ་དག་ལྷན་ཅིག་ཏུ་མི་གནས་པ་་་
ཡིན་ཏེ། ལྷན་ཅིག་གནས་པ་ཡོད་ན་སྣང་དུ་རུང་བ་ལས་མ་དམིགས་པའོ་ཞེ་ན། མ་དམིགས་པ་དེ་ཁོ་ན་་
མེད་པ་འཕེན་ པར་ བྱེད་ པའི་ ཚད་མ་ཉིད་མ་ཡིན་པར་འདོད་ན་སླར་ཡང་དེ་ལས་མེད་པ་རྟོ གས་པར་བྱེད་་་
དམ་ཅི། དེ་ཕྱིར་རང་སྒྲས་བརྗོད་ན་ཡང་། །དེ་ཉིད་མེད་པའི་སྒྲུབ་བྱེད་ཡིན། །འགལ་བ་
ད མི གས་པ་ཐམས་ཅད་ ཀྱང་མ་དམི གས་པ་འཕེན་པ་དེའི་ཕྱིར། མགར་གྱི་སོ་མལ་ལྟ་བུ་དེར་ཡང་། མ་
དམི གས་པ་རང་གི་སྒྲ་ཡིས་བརྗོད་པ་ན་ཡང་གྲང་རེག་དེ་ཉིད་མེད་པར་སྒྲུབ་པའི་སྒྲུབ་བྱེད་ཡིན་ནོ། །རྒྱན་
ལས་མེ་ལ་སོགས་པ་འགལ་བ་གང་ཞིག་རང་གི་སྒྲས་བརྗོད་ཅིང་བསྟན་ཀྱང་གཞན་ཡོད་པའི་མཚན་ཉིད་ཀྱི་
མི་དམིགས་པ་དེ་ཉིད་མེད་པ་དེ་ཉིད་སྒྲུབ་པར་བྱེད་པ་ཡིན་ནོ། །ཞེས་འཆད་ནའང་ལྷ་དབང་བློས་་
དཔེར་ན་མི་དམིགས་པ་ཞེས་བྱ་བ་ལྟ་བུའོ་ཞེས་པས་སྔ་མ་ལེགས་པ་ཡིན་ནོ། །གང་ལ་དེ་ནི་ཚད་མིན་
དེས། །དགག་པ་རྣམ་ཀུན་བརྗོད་བྱ་མིན། །རྒོལ་བ་གང་ལ་མ་དམིགས་པ་ཚད་མ་མ་ཡིན་པར་
འདོད་པ་དེས་དགག་པ་ཐམས་ཅད་རྣམ་པར་ཀུན་ཏུ་བརྗོད་པར་བྱ་བ་མ་ཡིན་ཏེ། དེ་ལས་གཞན་པའི་
དགག་པ་རྟོགས་པར་བྱེད་པའི་ཚད་མ་མེད་པའི་ཕྱིར་རོ། །དེས་ནི་དེ་དང་འགལ་དོན་གྱི། །འབྲས་
བུ་བརྗོད་པ་བཤད་པ་ཡིན། །ཀུན་ལ་སྦྱོར་བ་ཐ་དད་ཉིད། །ཡིན་གྱི་དོན་ལ་ཐ་དད་མེད། །
རང་བཞིན་འགལ་བ་དམིགས་པ་ལ་སོགས་པའི་སྦྱོར་བས་མི་དམིགས་པ་འཕེན་པར་བསྟན་པ་དེས་ནི་་་་་་
དགག་བྱ་གྲང་རེག་དེ་དང་འགལ་བའི་དོན་གྱི་འབྲས་བུ་དུ་བ་ལྟ་བུ་དམིགས་པ་བརྗོད་པ་ཡང་གྲང་རེག་་་་་༌
ལ་བ་
242



དགག་པའི་གཏན་ཚིགས་སུ་བཤད་པ་ཡིན་ནོ། །དེ་དག་གིས་མཚོན་ནས་ཙན་དན་གྱི་མེ་དམིགས་པ་སྟེ།
འ གལ་བའི་ཁྱབ་བྱ་དམིགས་པ་ལ་སོགས་པ། དགག་པའི་གཏན་ཚིགས་ཀུན་ལ་སྦྱོར་བའི་དབྱེ་བ་ཐ་དད་
པ་ཙམ་དུ་བརྗོད་པ་ཉིད་ཡིན་གྱི། མ་དམིགས་པས་མེད་པ་འཕེན་པའི་དོན་ལ་ཐ་དད་མེད་དོ། །
འགལ་དང་དེ་ནི་ཐབས་བཅས་པ། །གྲུབ་དང་བཀག་པ་མེད་པར་ནི། །དགག་ལ་
ཚད་སྨྲ་གང་ཡིན་དེ། །རིགས་པའི་རྗེས་འབྲང་ཅན་ཡིན་ཏེ། །སྨྲ་ལ་སོགས་པས་ཀུན་
མཁྱེན་དང་། །འཇིག་རྟེན་གཞན་སོགས་མེད་སྒྲུབ་བཞིན། །དགག་བྱ་དེ་དང་འགལ་བ་
བསྒྲུབ་པ་དང༌། དགག་བྱ་དེ་བཀག་པའམ། དེའི་ཐབས་ཏེ་རྒྱུ་བཀག་པ་མེད་པར་དགག་པ་ལ་ཚད་
མར་སྨྲ་བ་གང་ཡིན་པ་དེ་ནི་རིགས་པའི་ རྗེས་སུ་འབྲང་བ་ཅན་མ་ཡིན་ཏེ། དཔེར་ན་ངག་སྨྲ་བ་དང་
དབང་པོ་དང་ལྡན་པ་ལ་སོགས་པའི་རྟགས་ཀྱིས་ཀུན་མཁྱེན་མ་ཡིན་པར་སྒྲུབ་པ་དང་། སྐྱེས་བུ་ཉིད་ཡིན་
པའི་ཕྱིར་ཕ་རོལ་མེད་དེ། དགྲ་བཅོམ་པ་བཞིན་ནོ། །ཞེས་པས་འཇིག་རྟེན་གཞན་སོགས་མེད་པར་
སྒྲུབ་པ་བཞིན་ནོ། །
ཐམས་ཅད་མཁྱེན་པ་དང་འཇིག་རྟེན་ཕ་རོལ་ལ་ཡང་འགལ་བར་གྲུབ་པ་ཡོད་དོ་ཞེ་ན། དབང་པོ་
“ལས་འདས་དོན་རྣམས་དང་། །འགལ་བ་གྲུབ་པ་མེད་ཕྱིར་རོ། །ཐམས་ཅད་མཁྱེན་པ་དང་།
འཇིག་རྟེན་ཕ་རོལ་ནི་དབང་པོ་ལས་འདས་པའི་དོན་ཡིན་ལ་དེ་དག་དང་འགལ་བ་ཚད་མས་རྟོགས་པ་་་་་་
མེད་དེ། འགལ་ཟླ་ཉིད་ཚད་མས་དམིགས་པ་མེད་པའི་ཕྱིར་རོ། །དེ་སྐད་དུ་ཡང་། རྣམ་ངེས་ལས་སྨྲ་བ་
དང་ ཐམས་ཅད་མཁྱེན་པ་ལ་འགལ་བ་གཉིས་ཀ་མེད་པའི་ཕྱིར་རོ། །ཞེས་སོ། །གལ་ཏེ་སྨྲ་པོ་རིག་
ཡིན་ན། །གནོད་བྱ་གནོད་བྱེད་ངོ་བོ་གང༌། །སྨྲ་བ་དང་ཐམས་ཅད་མཁྱེན་པ་ལ་འགལ་བ་གྲུབ་
ན། དེ་དག་གནོད་བྱ་གནོད་བྱེད་ཀྱི་ངོ་བོ་གང་ཞིག་ཡོད། སྨྲ་བ་གང་ཡིན་པ་དེ་ལ་ཐམས་ཅད་མཁྱེན་
པ་དེ་འདྲ་བ་མི་དམིགས་པའི་ཕྱིར་རོ། །ཞེ་ན། དེ་ཉིད་སྒྲུབ་བྱེད་ཡིན་པར་བརྗོད། །དེ་ལྟ་
ན་སྨྲ་བའི་རྟ གས་ཀྱིས་ཅི་ཞིག་བྱ། མ་དམིགས་པ་དེ་ཉིད་སྒྲུབ་བྱེད་ཡིན་པར་བརྗོད་པར་རི གས་སོ། །
མ་དམིགས་པ་བརྗོད་ན་ཡང་ཐམས་ཅད་མཁྱེན་པ་འགོག་པར་ནུས་མོད་སྦྱོར་བའི་དབྱེ་བ་ཙམ་ཏུ་ངག་སྨྲ་་་
བ་བརྗོད་པ་ཡིན་ནོ། །ཞེ་ན། དེ་འདྲ་བའང་ཡོད་མོད་ཀྱི་འདིར་མི་འཐད་དེ། མི་དམིགས་པ་ནི་
དེ་ལྟ་བུ། །ངེས་བྱེད་མིན་པར་རབ་ཏུ་བརྗོད། །དེ་ཕྱིར་ཤིན་ཏུ་ལྐོག་གྱུར་ལ། །ཡོད་
མེད་ངེས་པ་ཡོད་མ་ཡིན། །མི་དམིགས་པ་ནི་སྣང་རུང་མ་ཡིན་པ་དེ་ལྟ་བུ་མེད་པར་ངེས་བྱེད་མ་
ཡིན་པར་བརྗོད་ཟིན་ཏོ། །ཐམས་ཅད་མཁྱེན་པ་ལ་སོགས་པ་དབང་པོ་ལས་འདས་པ་མ་དམིགས་པས་
243



འགོག་པར་མི་ནུས་པའི་ཕྱིར་ཤིན་ཏུ་ལྐོག་གྱུར་ལ་ཡོད་པ་དང་མེད་པར་ངེས་པ་ཡོད་པ་མ་ཡིན་ནོ།
འགལ་དེ་ཆོས་ནི་ཐ་དད་དམ། །ཐ་དད་མེད་ལ་རབ་སྦྱོར་ཏེ། །ཁ་བ་མེད་པར་སྒྲུབ་པ་ལ། །
མེ་དང་སྐྱེ་ལ་ཡོད་གནོད་བཞིན། །འགལ་བ་རྟ གས་སུ་སྦྱོར་བ་དེ་ཡང་། ཆོས་ཐ་དད་པ་ལ་སྦྱོར་བར་
བྱེད་པ་ཡོད་དེ་ཁ་བ་མེད་པར་སྒྲུབ་པ་ལ་མེའམ་ཐ་དད་རྟ གས་སུ་སྦྱོར་བར་བྱེད་པ་ཡོད་དེ། གྲངས་ཅན་
གྱིས་ཡོད་པ་ཉིད་སྐྱེ་བར་འདོད་པ་ལ་སྔར་ནས་ཡོད་ན་སྐྱེ་བར་འགལ་ཞེས་སྐྱེ་བ་ལ་ཡོད་པ་ གནོད་བྱེད་་་་་
སྦྱར་བ་བཞིན་ནོ། །
གསུམ་པ་མི་སླུ་བ་ཐམས་ཅད་དོན་དང་འབྲེལ་བ་ལས་ཡིན་པར་བསྟན་པ་ནི། ཇི་ལྟར་དངོས་
ཉིད་སྒྲུབ་པ་ལ། །དངོས་པོ་རྣམས་ཀྱི་སྒྲུབ་བྱེད་འདོད། །དེ་བཞིན་དངོས་ཉིད་རང་
ལྡོག་ན། །དངོས་རྣམས་ལྡོག་པར་བྱེད་པ་ཡིན། །ཇི་ལྟར་དངོས་པོ་ཉིད་སྒྲུབ་པར་བྱེད་པ་ལ་
སྒྲུབ་པར་བྱེད་པའང་དོན་དངོས་པོར་གྱུར་པའི་སྒྲུབ་བྱེད་འདོད་ཀྱི། དོན་ལ་མ་གྲུབ་ན་ནི་བྱས་པ་དང་དུ་
བ་ལ་སོགས་པ་བློས་བརྟགས་པ་ཙམ་ནི་དོན་དང་མ་འབྲེལ་བས་གཞན་སེལ་ཕྱིན་ཅི་ལོག་ལས་དོན་ཐོབ་པ་་་
མེད་པའི་ཕྱིར་རྟགས་སུ་མི་འདོད་དོ། །དེ་བཞིན་དུ་དགག་པའི་གཏན་ཚིགས་ལ་ཡང་སྣང་རུང་དམི གས་་
པའི་དངོས་པོ་ཉིད་རང་ལོག་ན་བུམ་པའི་དངོས་པོ་རྣམས་ལྡོག་པར་བྱེད་པ་ ཡིན་གྱི། སྣང་རུང་གི་དངོས་
པོ་མ་ལོག་ན་བློས་ལོག་པར་ བརྟ གས་ན་ཡང་དོན་དང་མ་འབྲེལ་བ་ཉིད་ཀྱིས་མེད་པའི་དོན་ཐོབ་པར་མི་་་་
ནུས་སོ། དེས་ནི་རྟོག་པས་སྦྱར་བའི་ཆོས། །ཕྱོགས་དང་མཐུན་པའི་ཕྱོགས་དག་ལས། །
གང་རུང་ཉིད་སོགས་བསལ་ཡིན་ཏེ། །ཅི་ཡང་རུང་ལ་སྲིད་ཕྱིར་རོ། །དངོས་པོ་སྒྲུབ་པར་
བྱེད་པ་ལ་དངོས་པོའི་སྒྲུབ་བྱེད་དགོས་པར་བསྟན་པ་དེས་ནི། སྒྲ་རྟག་སྟེ་ཕྱོགས་དང་མཐུན་པའི་ ཕྱོགས་
དག་ལས་གང་ཡང་རུང་བ་ཉིད་ཡིན་པའི་ཕྱིར་ཞེས་པ་ལ་སོགས་པ་ཡང་བསལ་བ་ཡིན་ཏེ། དེ་ལྟ་བུའི་་
རྟགས་རྟོག་པས་སྦྱར་བ་དེ་ནི་བསྒྲུབ་པར་བྱ་བ་ཡོད་པ་དང་མེད་པ་ཅིའང་རུང་བ་ལ་སྲིད་པའི་ཕྱིར་རོ། །
སོགས་པའི་སྒྲ་ནི་ཁོ་བོས་ཁས་བླངས་པ་དང༌། ལུང་གིས་གྲུབ་པ་ལ་སོགས་པ་བསལ་བའོ། །རྒྱུན་ལས་
མི་མཐུན་ཕྱོགས་ལས་གཞན་ཡིན་པ་ལ་སོགས་པ་ཞེའོ། །དེ་ལའང་ཁྱབ་པར་བྱེད་པའི་ཆོས། །
ཁྱབ་བྱ་ལྡོག་པའི་གོ་བྱེད་འདོད། །གལ་ཏེ་རང་གི་ལྡོག་པ་ནི། །རྣམ་འགར་ཡོངས་སུ་
བཅད་ན་འོ། ་ །དངོས་རྣམས་ལྡོག་པ་ནི་དངོས་པོ་ལྡོག་པའི་སྒྲུབ་བྱེད་དུ་འདོད་པ་དེ་ལའང་ཁྱད་པར་
བྱེད་པའི་ཆོས་མེའམ་མི་རྟག་པ་ལོག་ན་ཁྱབ་བྱ་དུ་བའམ་བྱས་པ་ལྡོག་པའི་གོ་བྱེད་དུ་འདོད་དོ། །གོ་
བྱེད་དེ་ཡང་གལ་ཏེ་རྣམ་པ་འགའ་ཞིག་གིས་རང་གི་བསྒྲུབ་བྱའི་ཆོས་ལྡོག་པ་ལ་ནི་གནོད་པ་ ཅན་གྱི་ཚད་་་༌
244
ལག་



མས་རྟ གས་མི་འཇུག་པར་ཡོངས་སུ་བཅད་ན་གོ་བྱེད་དུ་འགྱུར་བའོ། །
བཞི་པ་ཁྱད་པར་དུ་མ་དམིགས་པའི་དོན་ངེས་པར་བྱ་བ་ནི། དངོས་པོ་རྣམས་རང་ལྡོག་པས་དངོས་
པོ་རྣ མས་ལྡོག་པའི་གོ་བྱེད་དུ་འདོད་ན། ས་ཕྱོགས་དག་པའི་དངོས་པོ་ཉིད་བུམ་པ་ལོག་པའི་བདག་
ཉིད་ཡིན་པས་ས་ཕྱོགས་དག་པ་ཚད་མས་ངེས་པ་ན་བུམ་པ་མེད་པ་ཡང་གྲུབ་པའི་ཕྱིར་མ་དམིགས་པའི་་་་་
རྟ གས་དོན་མེད་པར་འགྱུར་རོ་ཞེ་ན། །མེད་པ་ལ་ནི་དེ་ཉིད་ཀྱི། ཚད་མེད་རྟགས་སུ་བརྗོད་
གང་ཡིན། །དེ་ནི་ཤིན་ཏུ་རྨོངས་དོན་ཏེ། །གནག་རྫི་མོའི་བར་གྲགས་ཕྱིར་རོ། །
རང་གི་ངོ་བོ་མེད་པར་སྒྲུབ་པ་ལ་ནི། དེ་ཉིད་དམིགས་པའི་ཚད་མ་མེད་པ་རྟགས་སུ་སྦྱར་བ་གང་ཡིན་
པ་ དེ་ནི་མི་སྣང་ཡང་མེད་པའི་ཐ་སྙད་མ་གྲུབ་པ་གྲངས་ཅན་ལྟ་བུ་ཤིན་ཏུ་རྨོངས་པའི་དོན་དུ་སྦྱར་བ་ཡིན་་་
ཏེ། མ་དམི གས་པ་ལས་མེད་པའི་ཐ་སྙད་གནག་རྫི་དང་བུད་མེད་ཀྱི་ བར་ལ་གྲགས་པའི་ ཕྱིར་རོ། །
རྒྱན་ལས། དེའང་ཁྱབ་པར་བྱེད་པའི་ཆོས། །ཁྱབ་བྱ་ལྡོག་པའི་གོ་བྱེད་འདོད། །ཅེས་པ་ཚིགས་
སུ་བཅད་པ་ གཅིག་གི་རྒྱུ་དང་ཁྱ བ་བྱེད་མ་ད མི གས་པ་མེད་པའི་གོ་བྱེད་དུ་བསྟན་ནས། རང་བཞིན་
མ་དམིགས་པ་གོ་བར་བྱེད་པ་ཉིད་མ་ཡིན་ནམ་ཞེ་ན་དེ་ནི་མ་ཡིན་ཏེ། དེ་ལ་དོན་དམ་པར་ནི་གོ་བྱ་
གོ་བྱེད་མེད་དོ། །དམིགས་པའི་མཚན་ཉིད་དུ་གྱུར་པ་མ་དམིགས་པ་གང་ཡིན་པ་དེ་ཉིད་མེད་པ་ཡིན་
ནོ། །ཞེས་པའི་དོན་དུ་མེད་པ་ལ་ནི་དེ་ཉིད་ཀྱི། ཞེས་སོགས་སྦྱོར་བར་བྱེད་དེ། དེ་ལྟ་ན། རྒྱུ་
དང་ཁྱབ་བྱེད་མ་དམིགས་པ་མེད་པའི་དོན་སྒྲུབ་པར་བྱེད་པ་དང༌། རང་བཞིན་མ་དམིགས་པ་མེད་པའི་
དོན་སྒྲུབ་པ་བྱེད་པ་མ་ཡིན་གྱི། ཐ་སྙད་སྒྲུབ་པར་བྱེད་པ་ཡིན་ནོ་ཞེས་པའི་དོན་ཏོ། །མཇུག་བསྡུ་བའི་
ཕྱིར། མ་དམིགས་པ་ནི་དེ་ཙམ་ཞིག །མེད་ལ་ངེས་པའི་འབྲས་ཅན་ཡིན། །དེ་ཡང་སྣང་བ་
འདོད་པ་ཡི། །རྒྱུ་འམ་རང་བཞིན་སྣང་མེད་ཉིད། །མ་དམིགས་པ་ནི་རྒྱུ་དང་ཁྱབ་པར་བྱེད་པ་
དང་། རང་བཞིན་མ་དམིགས་པ་སྟེ་གསུམ་པོ་འདི་ཙམ་ཞིག་མེད་པ་ལ་མེད་པ་ངེས་པའི་འབྲས་བུ་བསྐྱེད་
པར་ནུས་པ་ ཅན་ ཡིན་ནོ། །མ་དམིགས་དེ་ཡང་སྣང་དུ་རུང་བའི་རྒྱུའམ། ཁྱབ་པར་བྱེད་པའམ། །
རང་བཞིན་སྣང་བ་མེད་པ་ཉིད་ཡིན་གྱི་སྣང་རུང་མ་ཡིན་པའི་མ་དམིགས་པ་ལས་ནི་མེད་པར་ངེས་པ་མེད་་
དོ་ཞེས་བཤད་ཟིན་ཏོ། །
གསུམ་པ་རྣམ་པར་ཕྱེ་སྟེ་ལན་གདབ་པ་ལ་གསུམ་ལས། དང་པོ་རང་ལུགས་ཀྱི་མི་རྟག་པ་གྲུབ་པའི་
ཚུལ་ནི། དངོས་མེད་ངོ་བོ་མིན་ཞེས་པ་ལ་སོགས་པ་འཕྲོས་ཀྱི་ལན་ཡིན་ལ། ཁ་དོག་སྤྱི་ལ་སྦྱོར་ཕྱིར་རོ་
ཞེས་པ་སྣལ་མའི་ལན་ཡིན་པས་དེ་ངེས་པར་བྱ་བའི་ཕྱིར། རྗེས་སུ་དཔག་པས་མི་རྟག་སོགས། །
245



འཛིན་པ་ལ་ནི་ཚུལ་འདིར་འདོད། །ཅེས་པ་ལ་སོགས་པ་སྨོས་ཏེ། མི་རྟག་པ་རྟོགས་པའི་ཚུལ་དེ་
ནི་གཉིས་ཏེ། འཕགས་པས་རྟོགས་པ་དང༌། ཕྱི་པས་རྟོ གས་པའོ། །དེ་ལ་དང་པོ་ནི་རྟོག་མེད་ཀྱིས་མི་
རྟག་པ་མངོན་སུམ་དུ་རྟོགས་པས་རྟག་འཛིན་གྱི་ས་བོན་བཅོམ་པས་རྟག་པར་སྒྲོ་མི་འདོགས་པའི་བློའོ། །
གཉིས་པ་ལ་ཡང་རྟོག་མེད་ཀྱིས་མངོན་སུམ་དུ་རྟོགས་པས་དབང་ཤེས་ལ་རྟག་འཛིན་གྱི་སྒྲོ་འདོགས་་་་
མེད་ནའང་རྟོག་པས་རྟག་པར་སྒྲོ་འདོགས་པ་དང་མི་འགལ་བ་དང་། རྟོག་པས་མི་རྟག་པ་ངེས་པའོ། །
དེ་ལ་ཡང་གཉིས་ཏེ། མངོན་སུམ་གྱིས་བུམ་པ་ལ་སོགས་པ་རྒྱུན་གྱི་མཐར་ཞིག་པ་མངོན་སུམ་དུ་མཐོང་
བ་ལས་མི་རྟག་པར་ངེས་པ་དྲངས་པ་དང༌། མངོན་སུམ་གྱིས་ངེས་པ་མ་དྲངས་པར་རྟག་པར་སྒྲོ་འདོགས་
པ་ན་བྱས་པ་ལ་སོགས་པའི་རྟགས་ལས་སྐྱེས་པའི་རྗེས་དཔག་གིས་བསྒྲུབ་པ་སྟེ། དེ་ལྟར་མི་རྟག་པར་
རྟོ གས་པའི་ཚུལ་བཞི་ལས། རྗེས་སུ་དཔག་པས་མི་རྟག་པ་དང་། མེ་ལ་སོགས་པ་འཛིན་པ་ལ་ནི་ཁ་དོག་
སྤྱི་ལ་སྦྱོར་ཕྱིར་རོ། །ཞེས་པ་སྔར་བཤད་པའི་ཚུལ་འདི་ལྟར་ཁ་དོག་གི་སྤྱི་ལ་མི་རྟག་པའི་སྤྱི་སྦྱར་ནས་
རྟོ གས་པར་བྱེད་པའི་ཚུལ་འདིར་འདོད་པའོ། །དེ་ལས་གཞན་དུ་རྒྱུན་གྱི་མཐར་ཞིག་པ་མངོན་སུམ་དུ་
མཐོང་བ་ལས་མི་རྟག་པའོ། །ཞེས་ངེས་པ་དྲངས་པའི་ཚུལ་གྱིས་རྟོ གས་པའི་རྟོག་པ་དེ་ནི་ཚད་མ་ཉིད་མ་
'ཡིན་ཏེ། སྔར་མངོན་སུམ་གྱིས་མི་རྟག་པར་རྟོགས་ཤིང་བཟུང་ཟིན་པ་འཛིན་པའི་ཕྱིར། ཚད་མ་ཉིད་
དུ་འདོད་པ་མ་ཡིན་ནོ། །དངོས་ལས་མི་རྟག་གཞན་དུ་མེད། །དེ་ཡང་དབང་པོ་ལས་སྔར་
གྲུབ། །དངོས་པོ་གཡོ་ཞིང་དུས་གཉིས་པར་མི་སྡོད་པ་ལས་མི་རྟག་པ་གཞན་དུ་མེད་ལ། དེ་ཡང་
དབང་པོ་ལས་སྔར་མངོན་སུམ་དུ་གྲུབ་ཟིན་པའི་ཕྱིར་རོ། །དེ་ལྟ་ན་སྔོན་པོ་ལ་སོགས་པ་མངོན་སུམ་དུ་
མཐོང་བ་ན་མི་རྟག་པ་ཡང་མངོན་སུམ་གྱིས་མཐོང་བའི་རྗེས་སུ་རྗེས་སུ་དཔག་པས་མི་རྟག་པ་ངེས་པར་་་་་
བྱེད་པའི་རྗེས་དཔག་ཚད་མ་མ་ཡིན་པར་འགྱུར་ཏེ། དབང་པོ་ལས་མི་རྟག་པ་སྔར་གྲུབ་ཟིན་པའི་ཕྱིར་
རོ། །ཞེ་ན། དེ་ནི་སྔར་མངོན་སུམ་གྱིས་རྟོག་ངོར་མི་རྟག་པ་ཡོངས་སུ་མ་བཅད་པ་ཡིན་ལ་འདི་ནི་སྐད་་
ཅིག་ཐ་མ་གཞན་དང་མཚམས་མི་སྦྱོར་བར་མཐོང་བས་མངོན་སུམ་གྱིས་མི་རྟག་པ་ཡོངས་སུ་བཅད་ཟིན་་་་་
པའི་ཕྱིར་ཚད་མ་ཡིན་ནོ། །དེ་ལྟ་ན་སྔར་སྔོན་པོ་མངོན་སུམ་དུ་མཐོང་བའི་ཚེ་མི་རྟག་པ་ལ་ངེས་པ་
དྲངས་པར་ གྱུར་ན་ངེས་པ་དེ་ཚད་མར་གྱུར་རམ་ཞེ་ན་བྱིས་པ་ལ་རྒྱུན་གྱི་མཐར་འཇིག་པ་མ་མཐོང་ན་་་་་་་
རྟ གས་ལ་མ་བརྟེན་པར་སྐད་ཅིག་ལ་ངེས་པ་འདྲེན་པ་མེད་དོ། །འདིའི་དོན་ནི་འོག་ཏུ་དཔྱོད་པར་
འ གྱུར་རོ། །
སྒྲ་ལ་སོགས་པའི་དངོས་པོ་ལས་མི་རྟག་པ་གཞན་དུ་ཡོད་དེ། སྒྲ་ནི་ཆོས་ཅན་དང་། མི་རྟག་པ་
246



ཆོས་དང་། བྱས་པ་ལ་སོགས་པ་རྟགས་སུ་སྦྱོར་བས་སོ་ཞེ་ན། དུ་མའི་དངོས་རྗེ་བརྗོད་བྱ་མིན། |
རྟོག་པས་བསྐྱེད་ཆོས་བརྗོད་བྱ་ཡིན། །སྒྲ་དང་བྱས་པ་དང་མི་རྟག་པ་ལ་སོགས་པ་ཆོས་དུ་མ་དེ་ནི་
རྟོག་པས་བསྐྱེད་པའི་ཆོས་ཡིན་གྱི་དུ་མ་དེ་ནི་དངོས་པོའི་རང་བཞིན་དུ་མེད་དེ། དངོས་པོ་ལས་གཅིག་
དང་ཐ་དད་གང་དུ་ཡང་བརྗོད་་པར་བྱ་བ་མ་ཡིན་ནོ། །དེ་ཡང་དཀའ་འགྲེལ་ལས་ཆོས་ཅན་ལས་ཆོས་
གཞན་གང་ཡང་མ་ཡིན་ཏེ། ཆོས་ཀྱི་སྒྲ་ནི་ཆོས་ཅན་ལས་དོན་གཞན་མ་ཡིན་པ་སྟོན་པའི་ཕྱིར་རོ། །ཆོས་
ཅན་གང་ཡིན་པ་དེ་ཉིད་ཆོས་ཡིན་ན་ཆོས་བརྗོད་པའི་སྒྲ་ཡང་ཁྱད་པར་གཞན་སྤོང་བར་ཐལ་བར་འགྱུར་་་
རོ་ཞེས་སོ། །དེས་ན་རྟོག་པས་བསྐྱེད་པའི་སྒྲ་ལ་སོགས་པའི་ཆོས་དང་ཆོས་ཅན་དུ་བརྗོད་པར་བྱ་བ་ཡིན་
ནོ། །སྤྱི་ཡི་རྟེན་ནི་གྲུབ་པ་ན། །སྤྱི་དེ་ཉིད་ནི་གྲུབ་པ་ཡིན། །དེ་མ་གྲུབ་ན་དེ་ལྟར་དེ། །
རབ་ཏུ་གྲུབ་ཕྱིར་རྗེས་དཔོག་ཡིན། །དེས་ན་སྤྱིའི་རྟེན་ཆོས་ཅན་སྒྲ་དེ་མངོན་སུམ་དུ་གྲུབ་པ་ན་སྤྱི་
མི་རྟག་པ་དེ་ཉིད་གྲུབ་པ་ཡིན་ནོ། །མི་རྟག་པ་དེ་མངོན་སུམ་དུ་གྲུབ་ཀྱང་རྟོག་པའི་ངོར་མ་གྲུབ་པས་
རྟག་པ་སྒྲོ་འདོགས་པ་ན། རྟོག་ངོར་རབ་ཏུ་འགྲུབ་པར་བྱ་བའི་ཕྱིར་བྱས་པ་ལ་སོགས་པའི་རྟགས་ཀྱིས་
རྗེས་སུ་དཔོག་པར་བྱེད་པ་ཡིན་ནོ། །ཆོས་ཅན་སྒྲ་མངོན་སུམ་དུ་གྲུབ་པ་ན་མི་རྟག་པ་ཡང་གྲུབ་ན་
རྟོག་པས་རྟག་པར་སྒྲོ་འདོ གས་པ་མི་འཐད་དོ་ཞེ་ན། འདྲ་བ་གཞན་ནི་ཡོད་པའི་ཕྱིར། །ལ་ལའ་
ཡོངས་སུ་མི་ཤེས་ཏེ། །འཁྲུལ་ཕྱིར་སྒོང་གི་ཐ་དད་བཞིན། །ཐ་དད་མཐོང་བ་མེད་ཕྱིར་
རོ། །མི་རྟག་པ་དབང་པོའི་ཤེས་པ་ལ་སྣང་ཡང་རྟོག་པས་ངེས་པར་མི་ནུས་ཏེ་འདྲ་བ་གཞན་ཡོད་པའི་
ཕྱིར་དོན་ བར་མ་ཆད་དུ་འབྱུང་བའི་སྐབས་ལ་ལར་དོན་ཐ་དད་དུ་སྣང་ཡང་རྟག་པས་ཐ་དད་དུ་མི་ཤེས་་་
ཏེ་འཁྲུལ་བའི་ཕྱིར་སྒོང་ཐ་དད་ཐ་དད་དུ་སྣང་ཡང་རྟོག་པས་ གཅིག་ཏུ་འཛིན་པས་ཐ་དད་དུ་མཐོང་བ་ལ་
ངེས་པ་མེད་པའི་ཕྱིར་རོ། །
འདི་ལྟར་རྟགས་མེད་བྱིས་བར་གྱི། །སྐྱེ་བོས་ཕྱིས་འབྱུང་བ་དང་ནི། །འབྲེལ་མེད་
མར་མེ་ལ་སོགས་ཀྱི། །འཇིག་པ་མཐོང་བས་ཡོངས་གཅོད་ཉིད། །གོང་དུ་བཤད་པ་དེ་ལྟར་
རྟགས་ལས་རྟོགས་པ་མེད་ཅིང་། འཕགས་པ་མ་ཡིན་པ་བྱིས་པ་སོ་སོ་སྐྱེ་བོའི་ བར་ལ་མར་མེ་ཤི་བ་ལྟ་བུ་
ཕྱིས་འབྱུང་བ་དང་འབྲེལ་བ་མེད་པར་མཐོང་བ་ལས་རྟོག་པའི་ངོར་མི་རྟག་པ་ཡོངས་སུ་གཅོད་པར་བྱེད་་་
པ་ཡིན་ནོ། །མི་རྟག་པ་མངོན་སུམ་གྱིས་རྟོ གས་ན་རྗེས་དཔ ག་དོན་མེད་པར་འགྱུར་རོ། །ཞེ་ན།
ནུས་པ་དངོས་པོའི་རང་བཞིན་དུ། ་ །གྱུར་ཀྱང་དེ་མ་ཐག་མེད་པས། །འབྲས་བུ་མཐོང་བ་
མེད་པའི་ཕྱིར། །རྨོངས་འགྱུར་ངེས་གསལ་མེད་ཕྱིར་རོ། །མངོན་སུམ་གྱིས་མཐོང་ཡང་རྟོག་པས་
247



-
-
•
。
。
མ་ངེས་ན་རྗེས་སུ་དཔག་པ་འཇུག་པ་ཡིན་ཏེ། དཔེར་ན་མྱུ་གུ་སྐྱེ་པའི་ནུས་པ་ས་བོན་དངོས་པོའི་རང་
བཞིན་དུ་གྱུར་པས་ས་བོན་མངོན་སུམ་དུ་གྲུབ་པ་ན་ནུས་པ་ཡང་གྲུབ་པར་གྱུར་ཀྱང༌། ས་བོན་ཡོད་པ་དེ་
མ་ཐག་ཏུ་འབྲས་བུ་མཐོང་བ་མེད་པའི་ཕྱིར། །ས་བོན་ལ་ནུས་པ་མེད་དམ་སྙམ་དུ་རྨོངས་པར་འགྱུར་
ཏེ། ནུས་པ་ཡོད་པར་ངེས་པར་བྱེད་པའི་རྒྱུ་མཚན་གསལ་བར་དམིགས་པ་མེད་པའི་ཕྱིར་རོ། །
ནུས་པ་མེད་དམ་སྙམ་པའི་ལོག་པར་རྟོ གས་པ། དེ་ཉིད་བཟློག་པའི་ཆེད་དུ་ནི། །རྗེས་སུ་
དཔག་པ་བརྗོད་པ་ཡིན། །བློ་གྲོས་ཆེན་པོས་མཐོང་ཉིད་ལས། །རྣམ་པ་ཐམས་ཅད་ངེས་
པར་བྱེད། །འཕ གས་པས་མི་རྟག་པ་རྟོགས་པ་ནི་ངེས་པའི་ཚུལ་གྱིས་རྟོ གས་པ་མ་ཡིན་ གྱི་རྟག་པར་སྒོ་
མི་འདོགས་པ་ལ་མི་རྟག་པར་ངེས་ཞེས་བརྗོད་དོ། །བརྡ་ལ་མཁས་པའི་བློ་གྲོས་ཆེན་པོས་ནི་ཡལ་འདབ་
དང་ལྡན་པ་ལ་སོགས་ པའི་དོན་མཐོང་བ་ཙམ་ཉིད་ལས་ཤིང་ལ་སོགས་པ་རྣམ་པ་ཐམས་ཅད་ངེས་པར་་་་་
བྱེད་པས་དེའི་ཚེ་རྗེས་དཔག་དོན་མེད་དོ། །
ཐམས་ཅད་ལས་ནི་ལྡོག་པ་ཡིས། །ཐ་དད་མེད་དོན་དེ་ལ་ནི། །ལྡོག་པའི་རྒྱུ་མཚན་
ཅན་བློ་དང༌། །ཇི་ལྟར་བརྡར་བཏགས་པ་ཡི་སྒྲ། །ཐ་དད་རྟེན་ཅན་བཞིན་འཇུག་འགྱུར།།
ཐ་དད་མེད་པའི་དོན་སྒྲ་ལྟ་བུ་གཅིག་པོ་དེ་ལ་རང་མ་ཡིན་པ་ཐམས་ཅད་ ལས་ལྡོག་པ་ཡིས། ལྡོག་པའི་རྒྱུ་
མཚན་གྱི་རྣམ་པར་རྟོག་པ་དང༌། བྱས་པ་དང་མི་རྟག་པ་དང་། བུམ་པ་མ་ཡིན་པ་ལ་སོགས་པའི་སྒྲ་ཇི་
ལྟར་བརྡར་བཏ གས་པའི་སྒྲ་ཐ་དད་པའི་རྟེན་ཅན་བཞིན་དུ་འཇུག་པར་འགྱུར་རོ། །འདྲ་བ་གཞན་བྱུང་
བ་ལ་སོགས་པ། འཁྲུལ་རྒྱུ་མེད་ན་དེ་ཡིས་ནི། །དངོས་པོ་རང་དང་། རྗེས་སུ་མཐུན་པའི་བློ་
སྐྱེད་བྱེད། །དེ་གཞན་དུ་སྒྲོ་མི་འདོགས་པའོ། །
གཉིས་པ་ཉན་ཐོས་པའི་ལུགས་ཀྱི་མི་རྟག་པ་རྟོ གས་པའི་ཚུལ་ནི། ཡང་ན་འདིར་ནི་མི་དམིགས་
པའི། །རྟགས་ལས་འཇིག་པ་གྲུབ་པ་ཡིན། །སྔར་བྱུང་དངོས་པོ་མེད་གྱུར་པ། །མི་རྟག་
ཅེས་ནི་བརྗོད་པ་ཡིན། །ཡང་ན་རང་གི་སྡེ་པ་དག་གིས་འཇིག་པ་སྒྲུབ་པའི་སྐབས་འདིར་ཡང་།
དངོས་པོ་ཉིད་མི་རྟག་པ་དང་མི་རྟག་པ་དེ་མངོན་སུམ་གྱིས་གྲུབ་པ་མ་ཡིན་གྱི་སྔར་བྱུང་བའི་དངོས་པོ་དེ་་་་
སྐད་ཅིག་གཉིས་པར་མེད་ཅིང་མ་དམིགས་པའི་རྟགས་ལས་འཇིག་པ་གྲུབ་པ་ཡིན་ནོ་ཞེས་ཟེར་རོ། །
གསུམ་པ་རིགས་པ་ཅན་གྱི་ལུགས་དགག་པ་ལ་བཞི་ལས། དང་པོ་འདོད་པ་ངོས་གཟུང་བ་ནི།
གང་གིས་མཐའ་གཉིས་ཆོད་ཡོད་པའམ། །འབྲེལ་བ་བརྗོད་པའི་ངང་ཚུལ་ཅན། །མི་རྟག་
ཉིད་ཀྱི་སྒྲ་ཡིན་པ། །དེ་མཐའ་དེ་དག་གང་ལ་བརྗོད། །རི གས་པ་ཅན་གང་གིས་སྔ་ཕྱིའི་མཐའ་
༣
，
-
L
，
248



གཉིས་ཀྱིས་ཆོད་པའི་ བར་གྱི་ཡོད་པ་ཁྱད་པར་བའམ། དེ་དངོས་པོ་དང་འཕྲོད་འདུའི་འབྲེལ་བ་བརྗོད་
པའི་ངང་ཚུལ་ཅན་དི་ཉིད་མི་རྟག་པ་ཉིད་ཀྱི་སྒྲས་བརྗོད་པར་བྱ་བ་ཡིན་ནོ་ཞེས་འདོད་པ་དེ་ལ་དངོས་པོ་་་་
དེའི་སྔ་ཕྱིའི་མཐའ་དེ་གང་ལ་བརྗོད་པ་ཡིན། སྔ་ཕྱིའི་ཡོད་པ་དེ་ཉིད་མཐའ་ཡིན་ནམ། རྒྱུ་འབྲས་
གཉིས་པོ་མཐའ་ཡིན བརྟག་པའོ། །
གཉིས་པ་མེད་པ་མཐར་འདོད་པ་དགག་པ་ནི ། གལ་ཏེ་སྔ་ལོགས་ན་མེད་པ་སྔོན་གྱི་མཐའ་དང་།
ཕྱི་ལོ གས་ན་མེད་པ་ཕྱི་མའི་མཐའ་ཡིན་ནོ་ཞེ་ན། མེད་པ། དེ་ཉིད་མི་རྟག་ཅེས་མ་ཡིན། །མེད་
པ་དེ་ཉིད་མི་རྟག་པ་ཡིན་ན། དངོས་པོའི་མི་རྟག་པ་ཞེས་དྲུག་པ་དང་དངོས་པོ་ལ་མི་རྟག་པ་ཞེས་
བདུན་པ་ལ་སོགས་པ་སྦྱོར་བ་མི་རུང་བའི་ཕྱིར་རོ། །ཞེ་ན། མཐའ་ལ་དེ་ཇི་ལྟར། །དེ་ལྟ་ན་
དངོས་པོའི་མཐའ་ཞེས་པ་ལ་སོགས་པ་དྲུག་པ་རུང་བ་དེ་ཇི་ལྟར་ཡིན་ཏེ། མཐའ་ཡང་མེད་པ་ཡིན་ པས་
སོ། །གཞན་ཡང་། ཚོད་ཉིད་དང་འབྲེལ་རྟག་པའི་ཕྱིར། །མཐའ་ཡིས་ཁྱད་པར་འགྱུར་
བ་མིན། །དངོས་པོ་དེ་ནི་ཡོད་པ་ཉིད་ཀྱི་སྤྱི་རྟག་པ་དང་འབྲེལ་བའི་ཕྱིར་སྔ་ཕྱིའི་མཐའ་ཡིས་ཁྱད་པར་
དུ་བྱས་པ་ལས་མི་རྟག་པར་འགྱུར་བ་མ་ཡིན་ཏེ་རྟག་པར་ཐལ་བའོ། །
གསུམ་པ་རྒྱུ་འབྲས་མཐར་འདོད་པ་དགག་པ་ནི། གལ་ཏེ་རྒྱུ་ནི་སྔ་ལོགས་ཀྱི་མཐའ་དང་འབྲས་
བུ་ནི་ཕྱི་ལོགས་ཀྱི་མཐའ་ཡིན་ནོ་ཞེ་ན། ཁྱད་པར་མེད་པ་ཉིད་འགྱུར་ཏེ། །འབྲེལ་མེད་ཕྱིར་རོ་
དེ་ཡིས་ནི། །དངོས་པོ་སྔར་མེད་འདོད་མིན་པས། །དེ་ལ་དེ་ཡི་ཁྱད་པར་ཅན། །བརྗོད་
པ་དེ་ཡང་མི་འགྲུབ་ཕྱིར། །རི གས་པ་ཅན་དེ་ཡིས་ནི་དངོས་པོ་སྔ་ནས་མེད་པ་འདོད་པ་མ་ཡིན་ པས་
སྔ་ནས་མེད་པ་མེད་པར་འགྱུར་རོ། །དེ་ལྟ་ན་འབྲས་བུ་མེད་པར་འགྱུར་ཏེ་འབྲས་བུ་གང་ཡིན་ པ་དེ་ནི་
སྔ་ནས་མེད་པ་ཡིན་པས་སོ། །འབྲས་བུ་མེད་ན་བར་གྱི་ཡོད་པ་ཁྱད་ པར་དུ་བྱེད་པའི་རྒྱུ་འབྲས་མེད་
པར་འགྱུར་ལ། དེ་ལྟ་ན་རྒྱུ་འབྲས་དེ་ཡིས་ཁྱད་པར་དུ་བྱས་པའི་ཡོད་པ་ཁྱད་པར་བ་ཞེས་བརྗོད་པ་འདི་
ཡང་མི་འགྲུབ་པའི་ཕྱིར་དངོས་པོ་མི་རྟག་པ་མ་གྲུབ་པར་འགྱུར་རོ། །དེ་ཡང་ཁྱེད་འདོད་པའི་དངོས་པོ་
ཆོས་ཅན་ནོ། །སྐྱེ་བ་མིན་པར་ཐལ་བ་དམ་བཅའ་བའོ། །སྔར་མེད་ཡིན་པའི་ཕྱིར་རོ། །ཞེས་པ་
ནི་རྟ གས་སོ། །དེ་འདོད་ན། སྔར་མེད་མ་ཡིན་པ་དེ་ཆོས་ཅན་ནོ། །འབྲས་བུ་མ་ཡིན་པར་ཐལ་བ་
དམ་བཅའ་བའོ། །སྐྱེ་བ་མ་ཡིན་ པའི་ཕྱིར་ཞེས་པ་ནི་རྟ གས་སོ། །དེ་འདོད་ན། དངོས་པོར་འདོད་
པ་ཆོས་ཅན་ནོ། །རྒྱུ་མ་ཡིན་པར་ཐལ་བ་དམ་བཅའ་བའོ། །འབྲས་བུ་མེད་པའི་ཕྱིར་རོ་རྟགས་སོ། །
ཞེས་དཀའ་འགྲེལ་ལས་སོ། །
249



U
གཞན་ཡང་། ཡོད་པ་ཉིད་དང་རང་རྒྱུ་དང་། །འབྲེལ་བྱེད་ཕྱིར་ན་རྒྱུ་ཞེས་གྲག །
རིགས་པ་ ཅན་གྱི་འདོད་པས། སྐྱེད་པར་བྱེད་པ་ལ་རྒྱུར་མི་འདོད་ཀྱི་འོ་ན་ཅི་ཞེ་ན། ཡོད་པ་ཉིད་ཀྱི་སྤྱི་
དང༌། དངོས་པོ་འབྲེལ་བར་བྱེད་པའི་འཕྲོད་འདུའི་འབྲེལ་བ་ནི་རྒྱུ་ཡིན་ལ་དངོས་པོ་ཡོད་པ་དང་འབྲེལ་
པ་ནི་འབྲས་བུའོ། །རང་གི་རྒྱུ་མེ་དང་འབྲས་བུ་དུ་བ་འབྲེལ་བར་བྱེད་པའི་འབྲེལ་བ་ནི་རྒྱུ་ཡིན་ལ། དེ་
གཉིས་ཕན་ཚུན་མི་གཏོང་བ་ནི་འབྲས་བུར་འདོད་དོ། །དེ་ལྟ་ན། ཡོད་ཉིད་དེ་དང་འབྲེལ་དེ་
ཡང་། །རྟག་ན་འོ་ན་འདི་འབྲས་གང༌། - །ཡོད་པ་ཉིད་ཀྱི་སྤྱི་དེ་ནི་ཁྱེད་རྟག་པར་འདོད་ལ།
རྟག་པ་དེ་དང་འབྲེལ་བའི་དངོས་པོ་འདི་ཡང་རྟག་པར་འགྱུར་ན། རྟག་པ་འདིའི་འབྲས་བུ་ནི་གང་ཞིག་
ཡིན། ཡོད་པ་ཉིད་ཀྱི་སྤྱི་དང་འབྲེལ་བ་དང་། རང་གི་རྒྱུ་དང་འབྲེལ་བ་ལ་སྐྱེ་བ་སྟེ། འབྲས་བུར་
ཁས་ལེན་ན་ཡོད་པ་ཉིད་ཀྱི་སྤྱི་ནི་རྟག་པ་ཉིད་ཀྱི་སྤྱིར་འབྲས་བུ་གང་ཡང་བྱེད་པ་མ་ཡིན་ནོ། དེ་ཉིད་ཀྱི་
ཕྱིར་འབྲེལ་བ་ཡང་འབྲས་བུ་བྱེད་པ་མ་ཡིན་ནོ། །དེ་བས་ན་གང་ཅུང་ཟད་ཀྱང་བྱེད་པ་མ་གྲུབ་པ་དེ་
གང་ཞིག་གང་གི་བྱེད་པ་ཡིན། ཞེས་དཀར་འགྲེལ་ལས་སོ། །
གང་ཞིག་མེད་པ་དེ་བྱེད་ན། །དངོས་པོ་སྔར་མེད་ལྡན་མིན་ཏེ། །འབྲེལ་བ་ཁས་
ལེན་མེད་ཕྱིར་རོ། །དེ་ཕྱིར་རིལ་འདི་རྟག་པར་འགྱུར། །གང་ཞིག་མེད་པ་དེ་རྒྱུས་བྱས་པ་
ཡིན་ན་ནི་དངོས་པོ་དང་སྔ་ནས་མེད་པ་ལ་འདུ་བ་ཅན་གྱི་འབྲེལ་བ་ལྡན་པ་མིན་ཏེ། སྔ་ནས་མེད་པ་ནི་
དངོས་མེད་ཡིན་ལ་དངོས་མེད་དང་དངོས་པོ་ལ་འབྲེལ་བ་ཁས་ལེན་པ་མེད་པའི་ཕྱིར་རོ། །དེ་ཅི་སྟེ་ཞེ་
ན། མེད་པ་དང་དངོས་པོ་ལ་དྲུག་པ་ལ་སོགས་པ་མི་རུང་བར་ཁས་བླངས་པའི་ཕྱིར་རོ། །དངོས་པོ་
ཐམས་ཅད་སྤྱི་རྟག་པ་དེ་དང་འབྲེལ་བའི་ཕྱིར། འགྲོ་བ་འདི་མ་ལུས་པ་རྟག་པར་འགྱུར་རོ། །དཀར་
འགྲེལ་ལས་འབྲས་བུ་མ་ཡིན་པ་དེའི་ཕྱིར་ཞེས་སྦྱོར་རོ། །
བཞི་པ་བཀག་པ་ལ་མི་འཐད་པ་སྤང་བ་ནི། དེ་ཕྱིར་མེད་དོན་སྒྲོ་འདོགས་པ། །བརྗོད་བྱ་
ཐ་དད་ཅན་བློ་ནི། །ཐ་དད་མེད་དོན་མངོན་འདོད་ཅན། །སྒྲ་ལའང་ལྡོག་པའི་རྟེན་ཡིན་
ནོ། །དངོས་པོ་དང་དངོས་མེད་ལ་འབྲེལ་བ་མི་འཐད་ན། རྒྱུ་མེ་དང་འབྲས་བུ་དུ་བ་ཡང་དངོས་པོ་
དང་དངོས་མེད་ཡིན་ པའི་ཕྱིར་འབྲེལ་བ་མི་འཐད་པར་འགྱུར་རོ་ཞེ་ན། དངོས་པོ་དང་ དངོས་མེད་ལ་
འབྲེལ་བ་མི་འཐད་པ་དེའི་ཕྱིར་མེ་དང་དུ་བ་ལ་སོགས་པ་དངོས་པོ་དང་དངོས་པོ་མེད་པ་དག་ལ་ཡང་དོན་
ལ་མེད་པ་དོན་དུ་ཞེན་ཞིང་བློས་སྒྲོ་འདོགས་པའི་སྒོ་ནས་འབྲེལ་བ་ཉིད་དུ་ཐ་སྙད་བྱེད་པའོ། །དེ་བཞིན་
དུ་བྱས་པ་དང་མི་རྟག་པ་ལ་སོགས་པ་ཐ་དད་པ་མེད་པའི་དོན་དག་ལ། གཞན་སེལ་བའི་སྤྱོད་ཡུལ་ཐ་
250



དད་པ་ ལས་ཐ་དད་དུ་བརྗོད་པར་བྱ་བ་ཐ་དད་པ་ ཅན་གྱི་བློ་དང་སྒྲ་རྣམས་ལའང་རྟོག་པའི་ངོར་ལྡོག་པ་་་་
ཐ་དད་པའི་རྟེན་ཅན་ཡིན་ནོ། །
གཉིས་པ་ཁྱད་པར་མཐོང་བ་ཚད་མ་གཞན་དུ་རྟོག་པ་དགག་པ་ནི། སྐད་ཅིག་སོ་སོར་ཐ་དད་
ཕྱིར། །ཁྱད་པར་ངོ་ཤེས་མ་ཡིན་ནོ། ་ །ཁང་པའི་ནང་ན་ཡོད་དུས་ཀྱི་མེ་དེ་དུས་ཕྱིས་ཕྱི་རོལ་ནས་
ངོ་ཤེས་པ་འཐད་པ་མ་ཡིན་ཏེ། དེ་དག་སྐད་ཅིག་སོ་སོར་ཐ་དད་པའི་ཕྱིར་སྔ་མ་དང་ཕྱི་མ་དག་གཅིག་མ་
ཡིན་ནོ། །སྔ་ཕྱི་གཅིག་མ་ཡིན་ནི་ངོ་ཤེས་པའི་ཐ་སྙད་མེད་དོ། །མཐོང་དང་མཚུངས་པར་དེ་
འཛིན་ཕྱིར། །ཁྱད་པང་ཡུལ་ཅན་ཉིད་ཀྱང་མིན། །ངོ་ཤེས་པའི་བློ་དེ་ནི་དོན་ཁྱད་པར་བ་ཡུལ་
དུ་བྱེད་པའི་ཡུལ་ཅན་གྱི་བློའང་མ་ཡིན་ཏེ། སྔར་མཐོང་བ་དང་ཕྱིས་མཐོང་བ་མཚུངས་པའི་སྒོ་ནས་
གཅིག་ཏུ་འཛིན་པའི་ཕྱིར་རོ། །མཚུངས་པར་འཛིན་པའི་བློ་ཁྱད་པར་གྱི་ཡུལ་ཅན་ཡིན་ན་ནི་སྔ་མ་དང་
ཕྱི་མ་དག་གཅིག་ཏུ་འགྱུར་རོ། ། །
གལ་ཏེ་སྔས་མཐོང་བ་དེ་ཉིད་དཔེ་ཡིན་པའི་ཕྱིར་སྔ་ཕྱི་གཉིས་སྤྱི་སྟེ་མཚུངས་པ་གཅིག་ཏུ་་་་་་
འཛིན་པ་མིན་ནོ་ཞེ་ན། དཔེ་ཉིད་ཡིན་ཕྱིར་གྲུབ་དེ་ལ། །ཚད་མ་གཞན་གྱིས་ཅི་ཞིག་བྱ། །
སྔར་མཐོང་བ་དེ་དཔེ་ཉིད་ཡིན་ན་དེ་ནི་གྲུབ་ཟིན་པར་འགྱུར་ལ། དེ་ལྟ་ན་ཕྱི་རོལ་ནས་དུ་བ་ལ་བརྟེན་
པའི་ཚད་མ་གཞན་གྱིས་ཅི་ཞིག་བྱ། གལ་ཏེ་སྔར་མཐོང་བ་དེ་བརྗོད་པའི་ཕྱིར། ཚད་མ་ཕྱི་མས་
བསྒྲུབ་པ་སྐྱོན་མེད་དོ་ཞེ་ན། དེ་ལྟ་ན་སྔ་མ་དཔེ་མ་ཡིན་པར་འགྱུར་ཏེ་བརྗོད་པའི་ཕྱིར་རོ། །
གལ་ཏེ་མཐོང་ལ་དེ་དངོས་ནི། །ཚད་མས་གྲུབ་ན་དངོས་གཞན་ལ། །དེ་ཉིད་སྒྲོ་
འདོགས་ཕྱིན་ཅི་ལོག །དེས་གྲུབ་ཚད་ཅན་ཉིད་མ་ཡིན། །གལ་ཏེ་སྔར་མཐོང་བ་ལ་མཐོང་བ་
དེའི་ དངོས་པོ་ནི་ཚད་མ་སྔ་མས་གྲུབ་ཟིན་པ་ཡིན་ན། ཕྱིས་བྱུང་བའི་དངོས་པོ་གཞན་ལ་སྔ་མའི་དངོས་
པོ་དེ་ཉིད་དུ་སྒྲོ་འདོགས་པ་ནི་ཕྱིན་ཅི་ལོག་ཏུ་འཛིན་པ་ཡིན་ལ་ལོག་པའི་ཤེས་པ་དེ་ཡིས་གྲུབ་པ་དེ་ནི་ཚད་
མ་ཉིད་མ་ཡིན་ནོ། །མཛོད་ལས་བཤད་པའི་ཡི་གེའི་དོན་མ་ཡིན་ནོ། །མངོན་སུམ་ཅིག་ཤོས་
གཅིག་ཡིན་ཕྱིར། །གཅིག་གྲུབ་པ་ན་གཉིས་ཀའང་གྲུབ། ་ །སྔར་མངོན་སུམ་གྱིས་གྲུབ་པ་དང་
ཅིག་ཤོས་ཕྱིས་རྟོགས་པ་གཉིས་གཅིག་ཏུ་འདོད་པའི་ཕྱིར་གཅིག་གིས་གྲུབ་པ་ན་གཉིས་ཀའང་གྲུབ་ཟིན་་་་་
པས་ཕྱི་མ་དོན་མེད་དེ། རྒྱུན་ལས། མངོན་སུམ་མས་གཞན་གང་ཡང་རུང་བའི་ཚད་མ་གཅིག་ཉིད་ཀྱིས་
གྲུབ་པའི་ཕྱིར། གཞན་ཚད་མ་མ་ཡིན་པར་འགྱུར་ཏེ་གཞན་གྱིས་ཁྱད་པར་ཅུང་ཟད་བྱས་པ་མེད་པའི་
ཕྱིར་རོ་ཞེས་སོ། །འོ་ན་དེ་ལྟ་བུའི་བློ་དེ་ཅིར་འགྱུར་ཞེ་ན། - གཞན་དང་མཚམས་ནི་སྦྱོར་བ་ཡི། །
251



ཞེན་པ་མཁས་པས་དྲན་པར་ཤེས། །སྔར་མཐོང་བ་གང་ཡིན་པ་དེ་ཉིད་ཕྱིས་ཀྱི་ཤེས་པས་ཕྱི་མ་
དང་ག ཅིག་ཏུ་མཚམས་སྦྱོར་ཞིང་སྔར་གྱི་དེའོ་ཞེས་ཞེན་པ་ནི་རིགས་པ་མཁས་པ་རྣམས་ཀྱིས་དྲན་པའི་ཤེས་
པ་ཞེས་ཤེས་པ་ཡིན་ནོ། །གལ་ཏེ་དེ་རྟགས་ལ་བལྟོས་ཕྱིར། །དྲན་མིན་མ་ཡིན་འཁྲུལ་ཕྱིར་རོ།།
འདི་ནི་དྲན་པ་མ་ཡིན་ཏེ། དྲན་པ་ནི་རྟགས་ལ་མི་ལྟོས་པ་ལས་འདི་ནི་དུ་བ་ལ་སོགས་པའི་རྟགས་ལ་
བལྟོས་པའི་ཕྱིར་རོ་་ཞེ་ན། འདི་ནི་འཐད་པ་མ་ཡིན་ཏེ་དུ་བ་ནི་མེ་ཁྱད་པར་བ་ལ་འཁྲུལ་བའི་ཕྱིར་རོ། །
རྟགས་ལྟར་སྣང་ལས་དྲན་པ་སྐྱེ་བ་ཡང་འགལ་བ་མེད་དེ། དྲན་ པའི་རྒྱུ་ནི་ཡུལ་དང་དྲིས་པ་དང་རྟགས་
ལྟར་སྣང་ལ་སོགས་ པ་དུ་མ་ཡོད་དོ། །མཛོད་ལས་དྲན་པ་རྗེས་དཔག་ཏུ་འདོད་པ་མི་འཐད་དེ། རྟོ གས་
པ་ཡིན་ཞིང་རྟགས་ལ་མི་རྟེན་པའི་ཕྱིར་རོ། །རྒྱུན་ལས། དྲན་པ་ཚད་མ་ཡིན་པ་ནི། སྔར་ཉིད་རྣམ་
པར་བཟློག་ཟིན་ཏོ། །ཞེས་སོ། །སྔར་མཐོང་བ་དང་ཕྱིས་རྟོགས་པ་གཅིག་མ་ཡིན་ན་ཁྱེད་འདོད་པའི་
ཁྱད་པར་མཐོང་བར་མི་འགྱུར་ལ། གཅིག་ཡིན་ན་སྔར་གྱི་མངོན་གྱུར་དང་ཕྱིས་ཀྱི་ལྐོག་གྱུར་གཉིས་ཀྱི་
དབྱེ་བ་མེད་པར་འགྱུར་རོ། །ཚད་མའི་གྲངས་ངེས་སྤྱིར་སྒྲུབ་པ་བཤད་ཟིན་ཏོ། ། ། །
གཉིས་པ། མངོན་སུམ་ཚད་མའི་རང་བཞིན་ངེས་པར་བྱ་བ།
གཉིས་པ། བྱེ་བྲག་ཏུ་མངོན་སུམ་ཚད་མའི་རང་བཞིན་ངེས་པར་བྱ་བ་ལ་གསུམ་སྟེ། མཚན་ཉིད་
རྟོག་བྲལ་བསྒྲུབ་པ་དང་། མཚན་གཞི་སོ་སོའི་དོན་གཏན་ལ་དབབ་པ་དང་། བཟློག་ཕྱོགས་མངོན་སུམ་
ལྟར་སྣང་བཤད་པའོ། །
དང་པོ་ལ་མངོན་སུམ་གྱི་མཚན་ཉིད་རྟོག་པ་དང་བྲལ་ཞིང་མ་འཁྲུལ་བ་སྟེ། མ་འཁྲུལ་བ་ནི་རི གས་
མི་མཐུན་གཅོད་པའི་མཚན་ཉིད་ཡིན་ལ། རྟོག་པ་དང་བྲལ་བ་ནི་ལོག་རྟོག་སེལ་བ་སྟེ། ཁ་ཅིག་ན་རེ།
སྒྲ་ཡི་རྗེས་འཇུག་མ་གཏོ གས་པའི། །ཤེས་དེ་འཇིག་རྟེན་ན་ཡོད་མིན། །ཤེས་པ་ཐམས་ཅད་སྒྲ་དང་
ནི། །ལྡན་པ་ཉིད་དུ་ཁོ་བོས་རིག །ཅེས་འདོད་དེ། བུམ་པ་དང་མི་རྟག་པ་ཐ་དད་མེད་པར་སྐྱེས་
པས་བུམ་པ་བཟུང་ན་མི་རྟག་པའང་བཟུང་བ་ལྟར་དབང་པོའི་ཡུལ་དྲུག་ཀྱང་ རང་རང་གི་མིང་དང་ཐ་་་་་་
དད་མེད་པར་སྐྱེས་པས་དབང་ཤེས་ཀྱིས་ཡལ་འདབ་ཅན་བཟུང་ན་མིང་ཤིང་དང་ལྷན་ཅིག་འཛིན་པས་་་་་་
དབང་ཤེས་རྟོག་པ་ཡིན་ནོ། །ཞེས་ཟེར་རོ། །སྤྱོད་པ་བ་ན་རེ། དབང་པོ་ལས་རྟོག་མེད་ཀྱི་ཤེས་པ་
སྐྱེ་ལ་ཕྱིས་རྟོག་མེད་དེའི་རྗེས་སུ་སྐྱེས་པའི་ངེས་ཤེས་དང་དབང་པོ་གཉིས་ཚོགས་པ་ལས་རྟོག་པ་སྐྱེའོ། །
དེ་རྟོག་པ་ཡིན་ཡང་དབང་པོ་ལས་སྐྱེས་པས་མངོན་སུམ་དུ་གཞག་གོ་ཞེས་ཟེར་རོ། །གྲངས་ཅན་ན་རེ།
252
*
=
-



རྟོག་པ་དང་རྟོག་མེད་སྤེལ་ནས་སྐྱེ་ཡང་རྟོག་མེད་ཀྱི་ཁོངས་སུ་ཚུད་པས་རྟོག་མེད་དུ་གཞུག་གོ་ཞེས་ཟེར་་་་་
རོ། །
དེ་དགག་པ་ལ་གསུམ་སྟེ། རང་གི་རྟོག་བྲལ་བསྒྲུབ་པའི་ཚུལ་དང་། གཞན་གྱི་རྟོག་བྲལ་གྱི་སྒྲུབ་
བྱེད་དགག་པ་དང་། མངོན་སུམ་རྟོག་བཅས་སུ་འདོད་པ་དགག་པའོ། །
དང་པོ་ལ་ལྔ་སྟེ། བློ་མྱོང་བར་གྲུབ་པས་རྟོག་བྲལ་དུ་བསྒྲུབ་པ་དང་། ཡུལ་ཁྱད་པར་འཛིན་པས་
རྟོག་བྲལ་དུ་བསྒྲུབ་པ་དང༌། བརྡ་དབང་པོའི་ཡུལ་མ་ཡིན་པར་བསྟན་པ་དང་། ཁྱད་པར་བརྡའི་ཡུལ་
ཡིན་ན་ཧ་ཅང་ཐལ་བ་དང་། མཐོང་བ་ལ་ངེས་པ་རྟོག་པ་དགག་པའོ། །
དང་པོ་ནི། མངོན་སུམ་རྟོག་དང་བྲལ་བར་ནི། །མངོན་སུམ་ཉིད་ཀྱིས་འགྲུབ་པར་
འགྱུར། །ཀུན་ཀྱི་རྣམ་རྟོག་མིང་རྟེན་ཅན། །སོ་སོ་རང་གིས་རིག་བྱ་ཡིན། །རྟོག་པ་ནི་
སྒྲའི་དོན་འཛིན་པ་ཡིན་ལ་དེ་ལ་དབྱེ་ན་སྒྲ་སྦྱོར་གྱི་རྟོག་པ་དབང་ཤེས་ཀྱིས་ལྟོ་ལྡིར་བཟུང་བའི་ཚེ་བུམ་པར་
འཛིན་པ་ལྟ་བུ་དང་དོན་སྦྱོར་གྱི་རྟོག་པ་ལྟོ་ལྡིར་ལ་ཡོན་ཏན་ལ་སོགས་པ་དང་ལྡན་པར་རྟོག་པ་དང་།
འདས་པ་དྲན་པ་དང་། མ་འོངས་པ་མངོན་འདོད་དང་། རྗེས་དཔག་དང་། རྗེས་སུ་དཔག་པ་ལས་
བྱུང་བ་སྟེ། སློབ་དཔོན་གྱིས་དྲུག་ཏུ་གསུངས་སོ། །དེ་ཐམས་ཅད་ཀྱང་སྒྲ་དོན་འཛིན་པ་ཡིན་ནོ། །
དོན་སྤྱི་འཛིན་པར་བྱེད་པའི་ཕྱིར་རོ། །དོན་སྤྱི་གང་ཡིན་པ་དེ་ཉིད་སྒྲ་ཡིས་དངོས་སུ་བརྗོད་པར་བྱ་བའི་
དོན་ཡིན་པའི་ཕྱིར། སྒྲ་དོན་ཡིན་གྱི་འདི་དང་སྒྲ་སྦྱོར་གྱི་རྟོག་པའི་ཁྱད་པར་མ་ཕྱེད་པར་འདྲེར་རུང་
འཛིན་པ་ལ་སོགས་པ་སྨོས་པར་ཟད་དོ། །འདི་ཉིད་ལས་ཀྱང་། ཤེས་གང་གང་ལ་སྒྲ་དོན་འཛིན། །
དེ་ནི་དེ་ལ་རྟོག་པར་བརྗོད། །ཅེས་འཆད་པར་འགྱུར་རོ། །མངོན་སུམ་རྟོག་པ་དང་བྲལ་བར་མངོན་
སུམ་ཉིད་ཀྱིས་འགྲུབ་པར་འགྱུར་ཏེ།། སྐྱེས་བུ་ཀུན་གྱི་རྣམ་པར་རྟོག་པ་ནི་སྒྲ་དོན་མིང་ལ་བརྟེན་པ་ཅན་
ཡིན་པས་རྟོག་པ་ཡོད་ན་སོ་སོ་རང་གིས་རིག་ཅིང་མྱོང་བས་ཁྱབ་པ་ལ་རྟོག་པར་མ་མྱོང་བའི་ཕྱིར་རོ། །
རྟོག་པར་མ་མྱོང་བར་མ་གྲུབ་སྟེ། ལྟོ་ལྡིར་བཟུང་བའི་ཚེ་བུམ་པ་ཞེས་འཛིན་པར་མྱོང་བས་གྲུབ་པའི་ཕྱིར་
རོ། །ཞེ་ན། དེ་ནི་མཐོང་རྟོག་ཐ་དད་པ་ལ་གཅིག་ཏུ་འཁྲུལ་བ་ཡིན་ཏེ། གཞན་དུ། ཐམས་ཅད་
ལས་ནི་སེམས་བསྡུས་ནས། །ནང་གི་བདག་ཉིད་གཡོ་མེད་པར། །གནས་ནའང་མིག་གིས་
གཟུགས་དག་ནི། །མཐོང་བའི་བློ་དེ་དབང་སྐྱེས་ཡིན། །རྟོག་པ་ཕྱི་རོལ་གྱི་ཡུལ་གཞན་སྒྲ་ལ་
སོགས་པ་ཐམས་ཅད་ལས་ནི་སེམས་ནང་དུ་བསྡུས་ནས་ནང་གི་བདག་ཉིད་སྙིང་གི་ནང་གི་ཡིད་ཡུངས་འབྲུ་
ཙམ་ཡོད་དོ་ཞེས་འདོད་པ་ལྟར་ཡུངས་འབྲུ་དེ་ལ་གཡོ་བ་མེད་པར་གནས་པའི་ཚེ་ནའང་མིག་གིས་གཟུགས་
253



དག་མཐོང་བར་དམིགས་ལ། བློ་དེ་ནི་དབང་པོ་ལས་སྐྱེས་པའི་མངོན་སུམ་ཚད་མ་ཡིན་ནའང་། དེའི་
ཚེ་རྟོག་པ་མེད་དོ། །གལ་ཏེ་ཡོད་ན་ནང་གི་རྟོག་པའང་ཡོད་པས་རྟོག་གཉིས་ཅིག་ཅར་དུ་འགྱུར་རོ། ། །
དེའི་ཚེ་རྟོག་པ་ཡོད་ཀྱང་ཡིད་ནང་དུ་བསྡུས་པས་གཟུགས་སོགས་ ལ་རྟོག་པའི་ རྟོ ག་པ་ཡོད་ཀྱང་ མ་་་
ངེས་པ་ཡིན་ནོ། །ཞེ་ན། སླར་ཡང་ཅུང་ཟད་རྣམ་རྟོག་ན། །ཁོ་བོའི་རྣམ་རྟོག་འདི་འདྲར་
གྱུར། །ཅེས་རིག་སྔར་བཤད་གནས་སྐབས་ཀྱི། །དབང་པོ་རྟོགས་པ་ལ་མེད་དོ། །རྟོག་པ་
ནང་དུ་བསྡུས་པ་དེ་ལས་སླར་ཡང་ཕྱིར་ཟློས་ཏེ་ཁོ་བོ་ལ་སྣང་པར་རྟོག་པ་ཇི་ལྟ་བུ་བྱུང་ཞེས་ཅུང་ཟད་རྣམ་་
པར་རྟོག་པ་ན། ཁོ་བོའི་རྣམ་པར་རྟོག་པ་འདི་འདྲ་བར་གྱུར་ཏོ། །ཞེས་རིག་ཅིང་མྱོང་བར་འགྱུར་བ་
ལས། སྔར་བཤད་པ་ལྟར་རྟོག་པ་ནང་དུ་བསྡུས་པའི་གནས་སྐབས་སུ་ཁོ་བོའི་རྣམ་རྟོག་འདི་འདྲར་གྱུར་
ཏོ། །ཞེས་མྱོང་བ་མེད་པས་དེའི་ཚེ་དབང་པོའི་རྟོགས་པ་ལ་རྟོག་པ་མེད་པར་གྲུབ་བོ། །
གཉིས་པ་ཡུལ་ཁྱད་པར་འཛིན་པས་རྟོག་བྲལ་དུ་བསྒྲུབ་པ་ནི། གཅིག་ཏུ་མཐོང་བའི་ཁྱད་པར་
ནི། །གཞན་འགའ་ཞིག་ཏུ་མཐོང་མི་འགྱུར། – །དེ་ལས་སྤྱི་གཞན་ཐ་དད་པ་། །ཡོད་མིན་
ཐ་དད་བློ་མེད་ཕྱིར། །དེ་ཕྱིར་དབང་པོ་ལས་སྐྱེས་བློ། །ཐམས་ཅད་ཁྱད་པར་ཡུལ་ཅན་
ཡིན། །ཁྱད་པར་རྣམས་ལ་སྒྲ་དག་ནི། །འཇུག་པ་སྲིད་པ་ཡོད་མིན་ཏེ། །ཁྱད་པར་རྗེས་
འགྲོ་མེད་པས་ན། །བརྡ་འཇུག་པ་ནི་མེད་ཕྱིར་རོ། །དབང་པོ་ལས་སྐྱེས་པའི་བློ་ཐམས་ཅད་
ཅེས་པ་ནི་ཆོས་ཅན་ནོ། །རྟོག་པ་དང་བྲལ་བ་ཡིན་ཏེ། དམ་བཅའ་བའོ། །བརྡ་མི་འཛིན་པའི་ཕྱིར་
ཀ་བ་བཞིན་ཞེས་པ་ཁྱབ་བྱེད་མ་དམིགས་པའོ། །འདིའི་ཕྱོགས་ཆོས་སྒྲུབ་པ་ནི་དབང་པོའི་ཤེས་པ་ཆོས་
ཅན་ནོ། །བརྡ་མི་འཛིན་ཏེ་དམ་བཅའ་བའོ། །ཁྱད་པར་གྱི་ཡུལ་ཅན་ཡིན་པའི་ཕྱིར་ཡིད་ཀྱི་མངོན་
སུམ་བཞིན་ནོ། །ཞེས་པ་རང་བཞིན་ནོ། །ཁྱད་པར་གྱི་ཡུལ་ཅན་ཡིན་ཡང་རྟོག་བྲལ་དུ་མི་འགྲུབ་སྟེ།
དབང་ཤེས་ཁྱད་པར་འཛིན་ལ་ཁྱད་པར་ལ་བརྡ་སྦྱོར་བས་དབང་ཤེས་རྟོག་པ་དང་བཅས་པའོ། །ཞེ་ན།
ཁྱད་པར་རྣམས་ལ་ཆོས་ཅན་ནོ། །སྒྲ་དག་ནི། འཇུག་པ་སྲིད་པ་ཡོད་མིན་ཏེ། །ཞེས་པ་ནི་དམ་
བཅའ་བའོ། །རྗེས་འགྲོ་མེད་པས་ན་ཞེས་པ་ནི་རྟགས་སོ། །ཁྱད་པར་རྗེས་འགྲོ་མེད་པར་མ་གྲུབ་བོ་
ཞེ་ན། ཁྱད་པར་ཞེས་པ་ཆོས་ཅན་ཏེ་བུམ་པ་ལྟ་བུའོ། །རྗེས་འགྲོ་མེད་པ་ནི་དམ་བཅའ་བའོ། །
བ། ཅིག་ཏུ་མཐོང་བའི་ཁྱད་པར་ནི། གཞན་འགའ་ཞིག་ཏུ་མཐོང་མི་འགྱུར། །ཏེ་མཉན་བྱ་བཞིན་ཞེས་
པ་ནི་ཁྱབ་བྱེད་མ་དམིགས་པའོ། །ཁྱད་པར་རྗེས་འགྲོ་མེད་ཀྱང་སྤྱི་རྗེས་སུ་འགྲོ་བའི་ཕྱིར་བརྡ་འཇུག་པ་
ཡོད་དོ་ཞེ་ན། གསལ་བ་དེ་ལས་ཞེས་པ་ནི་ཆོས་ཅན་ནོ། ཐ་དད་པའི་སྤྱི་གཞན་ཡོད་པ་མ་ཡིན་ཞེས་པ་
254



ནི་དམ་བཅའ་བའོ། །བློ་མེད་ཕྱིར་ཞེས་པ་ནི་རྟ གས་ཏེ་ཡོད་ན་སྣང་དུ་རུང་བ་ལས་མ་དམིགས་པའི་
ཕྱིར་རོ། །ཞེས་སོ། །
གསུམ་པ་བརྡ་དབང་པོའི་ཡུལ་མ་ཡིན་པར་བསྟན་པ་ནི། སྒྲ་རྣམས་ཡུལ་ཡང་གང་དེ་ཉིད། །
དེ་རྣམས་ཉིད་ནི་སྦྱོར་བར་བྱེད། །དེའི་འདི་ཞེས་ནི་འབྲེལ་པ་ན། །དོན་སྣང་བ་ནི་གང་
ཡིན་པ། །དེ་དག་ཉིད་ནི་འབྲེལ་ཡིན་ན། །དེ་ནི་དབང་པོའི་སྤྱོད་ཡུལ་མིན། །དེ་ཚེ་གསལ་
བར་སྣང་བ་ཡི། །དོན་སྣང་བ་ནི་མེད་ཕྱིར་རོ། །སྒྲ་རྣམས་ཀྱི་ཡུལ་ཡང་རྟོག་པ་ལ་སྣང་བ་གང་
ཡིན་པ་དེ་ཉིད་ལ་བུམ་པ་ལ་སོགས་པའི་སྒྲ་དེ་རྣམས་ཉིད་ནི་སྦྱོར་བར་བྱེད་དེ། དོན་ལྟོ་ལྡིར་དེའི་སྒྲ་བུམ་
པ་འདིའོ་ཞེས་འབྲེལ་བ་བྱེད་པ་ན་རྟོག་པ་ལ་དོན་གྱི་རྣམ་པ་སྣང་བ་གང་ཡིན་པ་དེ་དག་ཉིད་ནི་སྒྲ་དོན་་་་་་
འབྲེལ་བ་བྱེད་པའི་ཡུལ་ཡིན་ན། སྒྲའི་ཡུལ་དེ་ནི་དབང་པོའི་སྤྱོད་ཡུལ་མ་ཡིན་ནོ། །སྒྲ་དོན་འབྲེལ་པ་
བྱེད་པ་དེའི་ཚེ་དབང་ཤེས་ལ་གསལ་བར་སྣང་བའི་དོན་དེ་རྟོག་པ་ལ་སྣང་བ་མེད་པའི་ཕྱིར་རོ། །ཤེས་
སྣང་ཐ་དད་པ་ཡིས་ནི། །དོན་རྣམས་ཁྱད་པར་བྱེད་པ་ཡིན། །ཤེས་པ་ལ་གསལ་བ་དང་མི་
གསལ་བ་ཐ་དད་པར་སྣང་བ་ཡིས་དབང་ཤེས་ཀྱི་ཡུལ་དང་སྒྲ་དོན་ཐ་དད་པའི་ཁྱད་པར་བྱེད་པ་ཡིན་ནོ། །
མིག་ལ་དོན་སྣང་བ་ན་ཡང་། །འདི་ཞེས་གཞན་གྱིས་བསྟན་པ་གང་། །དེ་ཉིད་སྒྲ་ཡིས་
སྦྱོར་བྱེད་ཀྱི། །དབང་པོའི་སྤྱོད་ཡུལ་མ་ཡིན་ནོ། །འབྲེལ་བ་བྱེད་པའི་ཚེ། མིག་ལ་སོགས་པ་དབང་
པོའི་ཤེས་པ་ལ་དོན་རང་མཚན་སྣང་བ་ཡིན་ནའང་། འདི་ནི་བུམ་པའོ་ཞེས་ཤེས་པ་གཞན་གྱིས་ངེས་པ་
གང་ཡིན་པ་དེ་ཉིད་སྒྲ་དོན་རྟོག་པ་ལ་སྣང་བ་ཡིས་སྦྱོར་བར་བྱེད་ཀྱི། དབང་པོའི་ཤེས་པས་བུམ་པ་
ཞེས་སྦྱོར་བར་བྱེད་པ་མ་ཡིན་པས་དབང་པོའི་སྤྱོད་ཡུལ་མ་ཡིན་ནོ། །
བཞི་པ་ཁྱད་པར་ བརྡའི་ཡུལ་ཡིན་ན། ཧ་ཅང་ཐལ་བ་ནི། དབང་པོའི་བྱ་བ་མེད་པ་ལ། །
གཞན་ངག་ཙམ་གྱིས་སྣང་མེད་ཕྱིར། །སྒྲ་དོན་རང་གི་མཚན་ཉིད་བརྗོད་ན་ལོང་བ་ལ་སོགས་པ་
དབང་པོའི་བྱ་བ་མེད་པ་རྣམས་ལའང་ག ཞན་གྱིས་བུམ་པ་དཀར་པོ་ཞེས་བརྗོད་པ་ཙམ་གྱིས་དཀར་པོའི་་་་
དོན་རང་གི་མཚན་ཉིད་སྣང་བར་འགྱུར་བ་ལས་སྣང་བ་མེད་པའི་ཕྱིར་མི་འཐད་དོ། །གཞན་ཡང་།
འབྲེལ་བ་མ་བྱས་ཅན་མིན་ཏེ། །རང་ཉིད་ཤེས་པར་ཐལ་ཕྱིར་རོ། །སྒྲ་དང་དོན་གཅིག་ན་ལྟོ་
ལྡིར་དང་བུམ་པའི་བརྡ་ཆད་ཀྱི་འབྲེལ་བ་མ་བྱས་པ་ནའང་རང་ཉིད་བུམ་པར་ཤེས་པར་ཐལ་བའི་ཕྱིར་་་་་
རོ། །
ལྔ་པ་མཐོང་བ་ལ་ངེས་པར་རྟོག་པ་དགག་པ་ནི། རྟོག་བཅས་རྟོག་པ་མེད་པའི་ཡིད། །
255



ཅིག་ཅར་དུ་ནི་འཇུག་ཕྱིར་རམ། །འཇུག་བ་སྒྱུར་ཕྱིར་བླུན་པོ་དག །དེ་དག་ལ་ནི་གཅིག་
ཏུ་ཞེན། །རྟོག་མེད་དབང་པོ་ཤེས་པ་དང་། རྟོག་བཅས་བུམ་པའོ་ཞེས་རྟོག་པའི་ཡིད་དག་འཇུག་
ཡུལ་བུམ་པ་གཅིག་ཅར་དུ་འཇུག་པའི་ཕྱིར་རམ། རིམ་གྱིས་འཇུག་ཀྱང་འཇུག་པ་མྱུར་པའི་ཕྱིར་བླུན་
པོ་དག་མཐོང་བ་ཉིད་རྟོག་པའོ། །ཞེས་དེ་དག་ལ་གཅིག་ཏུ་ཞེན་པ་ ཡིན་ནོ། །མཐོང་རྟོག་རིམ་
གྱིས་འཇུག་པ་ལྟ་ན། གལ་ཏེ་མཐོང་བ་ལ་རྣམ་རྟོག་གིས་བར་བཅད་པས། མཐོང་བ་བར་མ་
ཆད་དུ་མི་སྣང་བར་རྒྱུན་ཆད་པར་འགྱུར་རོ་ཞེ་ན། གཞན་གྱིའང་རིགས་ནི་ཐ་དད་པའི། །
རྣམ་པར་རྟོག་ཚེ་ཇི་ལྟར་མིན། །མཐོང་བ་ཉིད་རྟོག་པར་འདོད་པ་གཞན་གྱི་ལུགས་ལའང་བུམ་
པ་མཐོང་བའི་རྟོག་པ་ལས་རིགས་ཐ་དད་པ་འདས་པའི་ཀ་བ་ལ་རྣམ་པར་རྟོག་པའི་ཚེ་ཇི་ལྟར་མཐོང་བ་་་༌་
རྒྱུན་ཆད་པར་འགྱུར་བ་མིན་ཏེ། རྒྱུན་ཆད་པར་ཐལ་བའོ། ། །
གལ་ཏེ་འཇུག་པ་མྱུར་བའི་ཕྱིར་མགལ་མེའི་འཁོར་ལོ་བར་མ་ཆད་དུ་མཐོང་བ་བཞིན། དངོས་
པོའི་ཕྱོགས་སྟོབས་དང་ལྡན་པས་མེ་ཁོ་ན་སྣང་བ་ལྟར། འདིར་ཡང་དབང་ཤེས་ནི་དངོས་པོ་ཡུལ་དུ་
བྱེད་པའི་རྟོག་པ་ཡིན་པས་ དེ་སྟོབས་ཆེ་བའི་ཕྱིར་འདས་སོགས་ལ་རྟོག་པ་ བར་ཆོད་ཀྱང་བར་མ་ཆོད་དུ་་་་
སྣང་བར་འདོད་དོ། །ཞེ་ན། དེ་ནི་གཞན་ལའང་མཚུངས་པ་ཡིན། །དེ་ནི་ཁྱེད་ལས་གཞན་
པ་ངེད་ཀྱི་ལུགས་ཀྱི་ལན་ལའང་མཚུངས་པ་ཡིན་ཏེ། རྟོག་པ་ལ་གཟུང་ཡུལ་དངོས་པོར་མེད་ལ་མཐོང་
བ་ནི་དངོས་པོ་ཡུལ་དུ་བྱེད་པའི་བློ་ཡིན་པའི་ཕྱིར་དངོས་པོའི་ཕྱོགས་སྟོབས་དང་ལྡན་པས་ བར་མ་ཆད་དུ་་་
སྣང་བའོ། །ཞེས་མཚུངས་སོ། །འོན་ཀྱང་འདི་ནི་རྣལ་མའི་ལན་མ་ཡིན་ཏེ། མཐོང་བ་ལ་རྟོག་
པས་ བར་ཆོད་པར་མི་འདོད་པས་སོ། །འཇུག་པ་མྱུར་བས་ཅིག་ཅར་དུ་སྣང་ན་ས་ར་ར་སའི། ཡི་
གེའང་ཅིག་ཅར་ཐོས་པར་འགྱུར། །ཏེ་འཇུག་པ་མྱུར་བས་སོ། །འདིར་དོན་ཀུན་དང་ཅིག་
ཅར་དུ། །འདུས་ཅན་དབང་རྣམས་ཡོད་པ་ན། །ཁྱེད་རྣམ་པར་ཤེས་པ་ཅིག་ཅར་མི་སྐྱེ་བའི་
ལུགས་འདིར་ཡང་གཟུགས་དང་། སྒྲ་དང༌། དྲི་དང༌། རོ་དང་། རེག་པ་སྟེ། དོན་ལྔ་ཀུན་དང་
དབང་པོ་ལྔ་འདུས་པའི་ཚེ་ཡིད་ལ་བྱེད་པའང་ཡོད་པ་ན་རྣམ་ཤེས་རིམ་གྱིས་སྐྱེ་བར་འགྱུར་ལ། དེ་ལྟ་
ན་ད བང་ཤེས་བར་མ་ཆད་དུ་སྣང་བར་མི་འགྱུར་ཏེ། རྣམ་པར་ཤེས་པ་ལྔ་པོ་རྣམས་ལ་གཞན་འཛིན་
པའི་ཤེས་པ་ བཞིས་བར་ཆོད་པའི་ཕྱིར་རོ། དེའི་ཚེ་རྣམ་པར་ཤེས་པ་ལྔ་པོ་རྣམས་གཞན་འཛིན་པའི་
ཤེས་པ་བཞི་པོ་རྣམས་ཀྱིས་ཆོད་པ་ཡིན་ནའང་། འཇུག་པ་མྱུར་བའི་ཕྱིར་ཆོད་པ་མེད་པ་ བཞིན་དུ་སྣང་
བའི་བློ་སྐྱེ་བ་ཡིན་ནོ་ཞེ་ན། ལྔ་པོ་རྣམས་ཀྱི་ཆོད་ན་ཡང་། །ཆོད་མེད་བཞིན་དུ་སྣང་བའི་
་
256



བློ། །གང་དེ་མིང་གི་མཐར་ཐུག་པའི། །ཤེས་པ་སྐད་ཅིག་དང་འདྲེས་ཕྱིར། །ཆོད་
པར་སྣང་བ་དེ་ངོ་མཚར། །དེ་ཕྱིར་བློ་ནི་ཅིག་ཅར་འགྱུར། །རིམ་གྱིས་སྐྱེ་བ་མི་འཐད་པས་
དོན་ཀུན་དང་ཅིག་ཅར་དུ་འདུས་པའི་དབང་པོ་རྣམས་ཡོད་པ་ན་རྣམ་པར་ཤེས་པ་ལྔ་པོ་ལ་གཞན་འཛིན་་་་
པའི་ཤེས་པ་བཞི་པོ་རྣམས་ཀྱིས་ཆོད་ནའང་ཆོད་པ་མེད་པར་སྣང་བ་དང༌། གང་དེ་མ་ར་ལ་སོགས་པ་
མིང་གི་མཐར་ཐུག་པའི་ཤེས་པ་ལ་གང་གིས་ཀྱང་བར་ཆོད་པ་མེད་པར་འདྲེས་པ་ཡང་སོ་སོར་ཆོད་པར་་་་་
སྣང་བ་དེ་ཤིན་ཏུ་ངོ་མཚར་ཆེ་བ་ཡིན་ནོ། །དེའི་ཕྱིར་ཡུལ་ལྔ་ཉེ་ཞིང་དབང་ལྔ་ཡོད་ལ་ཡིད་ལ་བྱེད་པ་
ཡུལ་ལ་ཆ་མཉམ་དུ་འཇུག་པ་ན་བློ་རྣམ་པར་ཤེས་པ་ལྔ་པོ་ཅིག་ཅར་སྐྱེ་བར་འགྱུར་བ་ཡིན་ནོ། །སྣང་
བ་ལ་ཡང་ཁྱད་མེད་ན། །བར་བཅས་བར་མེད་ཇི་ལྟར་ཡིན། །དོན་ ལྔ་འདུས་པའི་ཚེ་
གཟུགས་སྣང་བ་དང་གཟུགས་འབའ་ཞིག་སྣང་བའི་སྣང་བ་གཉིས་པོ་ལ་གསལ་བ་དང་མི་གསལ་བ་ལ་་་་་་
སོགས་པའི་ཁྱད་པར་གང་ཡང་མཐོང་བ་མེད་པ་ཡིན་ན། འདི་ནི་བར་ཆད་དང་བཅས་པ་ཡིན་ནོ། །
འདི་ནི་ བར་མ་ཆོད་པ་ཡིན་ནོ། །ཞེས་པའི་ཁྱད་པར་འདི་གང་ལས་རྟོགས་པ་ཡིན། ཡིད་ཀྱི་རྟོག་
པ་འབའ་ཞིག་ལའང༌། །རིམ་དུ་འཛིན་པར་མི་འགྱུར་རོ། །འཇུག་པ་མྱུར་བས་ཅིག་ཅར་དུ་
སྣང་ན་དོན་ལྔ་འཛིན་པའི་ཤེས་པ་ཐམས་ཅད་འགགས་ཏེ། ཡིད་ཀྱི་རྣམ་པར་རྟོག་པ་འབའ་ཞིག་པར་སྐྱེ་
བའི་ཚེའང་རིམ་དུ་འཛིན་པར་མི་འགྱུར་ བར་ཅིག་ཅར་དུ་སྣང་བར་འགྱུར་ཏེ། འཇུག་པ་མྱུར་བའི་ཕྱིར་
རོ། །དོན་ལྔ་ཉེ་བའི་ཚེའང་རྣམ་པར་ཤེས་པ་ཅིག་ཅར་སྐྱེ་བ་མི་འཐད་དེ། སྐབས་ལ་ལར་གཟུགས་
ཀུན་ཏུ་ཆགས་པའི་སེམས་དང་ལྡན་པས། དོན་གཞན་སྒྲ་ལ་སོགས་པ་ཉེ་བ་ལ་ཡང་འཛིན་པ་མེད་པ་
མཐོང་བས་སོ་ཞེ་ན། ལ་ལར་ཀུན་ཏུ་ཆགས་སེམས་ཅན། །དོན་ཉེ་བ་ལའང་འཛིན་མེད་
གང༌། །ཆགས་པས་གཞན་སྐྱེད་ནུས་ཉམས་ཕྱིར། །གཉིས་ཀ་ལ་ཡང་རྩོད་འདི་ཡོད། །
རྩོད་པ་འདི་རྣམ་ཤེས་རིམ་གྱིས་སྐྱེ་བ་དང་གཉིས་ཀ་ལ་ཡོད་དེ། དོན་ལྔ་ཉེ་ཡང་གཟུགས་ལ་ཆགས་པས་
དོན་གཞན་སྒྲ་ལ་སོགས་པ་ཉེ་བ་ལ་ཡང་འཛིན་པ་མེད་པར་རིམ་གྱིས་སྐྱེ་བའི་ལུགས་ལའང་མཐོང་བས་སོ།།
འོན་ཀྱང་དེ་ནི་སྐབས་ལ་ལར་དོན་གཞན་གཟུགས་ལ་ཀུན་ཏུ་ཆགས་པའི་སེམས་དང་ལྡན་པས་དོན་གཞན་་
སྒྲ་ལའང་འཛིན་པ་མེད་པ་གང་ཡིན་པ་དེ་ནི་ཡིད་ལ་བྱེད་པ་སྔར་ནས་གཟུགས་ལ་ཀུན་ཏུ་ཆགས་པའི་་་་་་
སེམས་དང་ལྡན་པས་དོན་གཞན་སྒྲ་ལ་སོགས་པ་གཡོ་བ་མེད་པས་དེ་དག་འཛིན་པའི་ཤེས་པ་བསྐྱེད་པའི་་་༌་
ནུས་པ་ཉམས་པའི་ཕྱིར། སྒྲ་ལ་སོགས་པ་འཛིན་པ་མེད་པ་ཡིན་ནོ། །མགལ་མེ་ལ་འཁོར་ལོར་སྣང་
བ་ཡང་འཇུག་པ་མྱུར་བའི་སྟོབས་ཀྱིས་མ་ཡིན་ཏེ། མགལ་མེ་ལ་སོགས་མྱུར་འཇུག་པའི། །
1:|
257



རྗེས་སུ་འགྲོ་བས་གནོད་པ་ཅན། །མིག་ལ་འཁོར་ལོར་འཁྲུལ་སྐྱེ་ཡི། །དེ་མཐོང་མཚམས་
སྦྱོར་ལས་མ་ཡིན། །མགལ་མེ་དང་ནོར་བུ་ལ་སོགས་པ་མྱུར་བར་འཇུག་པའི་རྗེས་སུ་དབང་པོའང་
འགྲོ་བས་མིག་ལ་གནོད་པ་ཅན་དུ་གྱུར་པ་ན་བྱིས་པ་ལ་ལ་རུ་ལྟར་མིག་ལས་འཁོར་ལོ་ལྟ་བུར་འཁྲུལ་བ་སྐྱེ་་་
བ་ཡིན་གྱི་འཇུག་པ་མྱུར་བས་སྔར་མཐོང་མ་ཐག་པའི་མགལ་མེའི་རྗེས་སུ་མགལ་མེ་ཕྱི་མས་མཚམས་སྦྱོར་་་་
བ་ལས་འཁོར་ལོ་ལྟ་བུར་སྣང་བ་ནི་མ་ཡིན་ནོ། །
གཉིས་པ་གཞན་གྱི་ལུགས་ཀྱི་རྟོག་བྲལ་གྱི་སྒྲུབ་བྱེད་དགག་པ་ལ་འདོད་པ་བརྗོད་པ་ནི། ལ་ལ་
སྲིད་པའི་བདག་པོའི་འདོད་པས། དབང་པོའི་ཤེས་པ་ནི་རྟོག་པ་དང་བྲལ་བ་ཡིན་ཏེ། དབང་པོ་
ལས་སྐྱེས་པའི་ཕྱིར་བྱིས་པའི་བློ་བཞིན་ནོ་ཞེས་པ་དང་། ཡིད་མ་ཡིན་པའི་ཕྱིར་དང་། མྱོང་
བས་འཇུག་པའི་ཕྱིར། རྟོག་པ་མེད་དེ། བྱིས་པའི་བློ་བཞིན་ནོ། ཞེས་ཟེར་རོ། །བྱིས་པའི་
བློ་དེ་རྟོག་པ་མེད་པ་ཉིད་ཀྱང་རྟོག་པའི་རྒྱུ་བརྡ་ཉམས་ཏེ། བརྡ་འཛིན་པ་མེད་པ་ཉིད་དོ་ཞེས་
སྨྲའོ། །དེ་དག་དགག་པ་ནི། དེ་དག་གི་དེ་རྟོག་མེད་ཕྱིར། །བྱིས་པའི་མངོན་སུམ་
ཉིད་དུ་འགྱུར། །དེ་ལྟ་ན་བྱིས་པའི་བློ་ཐམས་ཅད་མངོན་སུམ་ཙམ་དུ་འགྱུར་ཏེ་རྟོག་པ་དང་བྲལ་བའི་
ཕྱིར་རོ། །བྱིས་པའི་བློ་ཐམས་ཅད་རྟོག་བྲལ་ཡིན་ན། བརྡ་ཡི་རྒྱུ་དང་བྲལ་བའི་ཕྱིར། །དེ་
ནི་ཕྱིས་ཀྱང་མི་འགྱུར་རོ། །བརྡ་ཤེས་པའི་རྒྱུ་ནི་རྟོག་པ་ཡིན་ལ་བྱིས་པ་ལ་རྟོག་པ་མེད་ན་བྱིས་པ་
དེ་ནི་ཕྱིས་རྒན་པོར་གྱུར་པ་ན་ཡང་བརྡ་ཤེས་པར་མི་འགྱུར་རོ། །གལ་ཏེ་བྱིས་པ་དེ་ལ་བརྡ་ལ་མ་
བྱུང་བའི་ཡིད་ཡོད་པ་དེས་ན་ཕྱིས་བརྡ་ཤེས་པར་འདོད་དོ་ཞེ་ན། དེ་བཞིན་དབང་སྐྱེས་ལ་ཡང་
འགྱུར། །བྱིས་པའི་བློ་དེ་བཞིན་དུ་དབང་སྐྱེས་ལ་ཡང་བརྡ་ལམ་བྱང་བའི་ཡིད་ཡོད་པའི་ཕྱིར། ཕྱིས་
བརྡ་འཛིན་པར་འགྱུར་རོ། འདི་འདྲ་འདི་ཡང་ལྷག་ལྡན་ཡིན། །དེས་ན་དབང་པོའི་ཤེས་པ་
རྟོག་མེད་ཡིན་ཏེ་དབང་པོ་ལས་སྐྱེས་པའི་ཕྱིར། བྱིས་པའི་བློ་བཞིན་ནོ། །ཞེས་པ་འདི་འདྲ་བ་འདི་ཡང་
ཡང་དག་གི་ལྷག་ལྡན་ཡིན་ཏེ། ཕྱོགས་ཆོས་གྲུབ་ནས་རྟགས་མི་མཐུན་ཕྱོགས་དང་འགལ་ཡང་མཐུན་
དཔེ་བྱིས་པའི་བློའི་སྟེང་དུ་ཁྱབ་འབྲེལ་ངེས་པར་མ་ནུས་པའི་ཕྱིར། བྱས་པ་རྟག་པ་དང་འགལ་ཡང་འགལ་
བར་མ་ངེས་པས་བྱས་པའི་ཕྱིར་མི་རྟག་ཅེས་བསྒྲུབ་པ་ལྟ་བུའོ། །དེ་ཡང་བྱིས་པའི་བློ་དེ་ཉིད་རྟོག་པ་དང་
བྲལ་བར་མ་ངེས་པའོ། །བྱིས་ལ་སྒྲུབ་པར་བྱེད་གང་ཡིན། །དེ་ཉིད་འདིར་ཡང་བརྗོད་བྱ་སྟེ། །
དབང་པོའི་བློར་ནི་མཚུངས་ཕྱིར་རོ། །བྱིས་པའི་བློ་རྟོག་བྲལ་དུ་སྒྲུབ་པར་བྱེད་ལ་བརྡ་ཉམས་པར་
ཡིན་པར་སྨྲ་བ་ན། དེ་ཉིད་འདིར་དབང་པོའི་ཤེས་པ་རྟོག་བྲལ་དུ་སྒྲུབ་པའི་སྒྲུབ་བྱེད་དུ་ཡང་ཅིའི་ཕྱིར་
258



མི་བརྗོད་དེ། གཉིས་ཀའང་དབང་པོའི་བློར་མཚུངས་པའི་ཕྱིར་རོ། །དེས་ན་རྒན་པོའི་དབང་ཤེས་
རྟོག་བྲལ་དུ་མི་འགྲུབ་ན་ནི་བྱིས་པའི་ཡང་མི་འགྲུབ་བོ། །འདིས་ནི་མྱོང་སོགས་བཤད་པ་ཡིན། །
ད བང་པོ་ལས་སྐྱེས་པའི་རྟོགས་ཀྱིས་དབང་ཤེས་རྟོག་བྲལ་དུ་སྒྲུབ་པ་ལྷག་ལྡན་དུ་བསྟན་པ་འདིས་ནི་མྱོང་་༌
བས་ འཇུག་པ་དང༌། ཡིད་མ་ཡིན་པ་དགག་པ་ཡང་བཤད་པ་ཡིན་ཏེ། འདོན་པ་ཁ་བསྒྱུར་རོ།།
གསུམ་པ་མངོན་སུམ་རྟོག་བཅས་སུ་འདོད་པ་དགག་པ་ལ་གཉིས་ཏེ། དོན་སྦྱོར་གྱི་རྟོག་པ་དགག་
པ་དང་། སྒྲ་སྦྱོར་གྱི་རྟོག་པ་དགག་པའོ།།
དང་པོ་ལ་གཉིས་ལས། དང་པོ་དབང་ཤེས་ལ་དོན་སྦྱོར་གྱི་རྟོག་པ་མེད་པར་སྒྲུབ་པ་ནི། བྱེ་
བྲག་པ་དག་གིས་རྫས་བ་ལང་འཛིན་པར་བྱེད་པ་ན་རི གས་ དང་ལས་དང་ཡོན་ཏན་ལ་སོགས་པ་དང་ལྡན་་་
པར་འཛིན་པར་བྱེད་དོ་ཞེས་འདོད་པ་དེ་དགག་པའི་ཕྱིར། ཁྱད་པར་དང་ནི་ཁྱད་པར་གཞི། །
འབྲེལ་དང་འཇིག་རྟེན་གཞུང་ལུགས་ནི། །བཟུང་ནས་དེ་དག་སྡོམ་བྱས་ཏེ། །དེ་ལྟར་
ཆོགས་ཀྱི་གཞན་དུ་མིན། །དཔེར་དབྱུག་ཅན་བཞིན་རིགས་སོགས་ཀྱིས། །བྱེ་བྲག་
རྟོགས་པ་མེད་པའི་ཕྱིར། །དེ་ལྡན་སྦྱོར་བ་ཡོད་མིན་པ། །དེས་ན་འདི་ལ་རྟོག་པའང་
མེད། །དབང་པོའི་ཤེས་པ་འདི་ལ་ནི་ཆོས་ཅན་ནོ། །དོན་སྦྱོར་གྱི་རྟོག་པ་མེད་དེ། ཞེས་པ་ནི་
དམ་བཅའ་བའོ། །དེ་དང་ལྡན་པའི་རྫས་ལ་རིགས་ལ་སོགས་པ་སྦྱོར་བ་མེད་པ་དེས་ན་སྟེ་དེའི་ཕྱིར་
རོ། །རང་རིག་པ་བཞིན་ནོ། །ཞེས་པ་ནི་རྒྱུ་མ་དམིགས་པའོ། །དེའི་ཕྱོགས་ཆོས་སྒྲུབ་པ་ནི།
དབང་ཤེས་འདི་ལ་ཆོས་ཅན་ནོ། །རིགས་དང་རིགས་ལྡན་སྦྱོར་བ་མེད་པ་ཡིན་ཏེ། དང་པོར་རིགས་
དང་ཡོན་ཏན་ལ་སོགས་པའི་བྱེ་བྲག་སོ་སོར་རྟོ གས་པ་མེད་པའི་ཕྱིར་རོ། །དེའི་ཁྱ བ་པ་བསྒྲུབ་པ་ནི།
གང་དང་པོར་ཆོས་ཐ་དད་དུ་མ་བཟུང་བ་དེས་ཆོས་བསྡོམས་ནས་འཛིན་པ་མེད་པས་ཁྱབ་སྟེ། དཔེར་
ན་དང་པོ་དབྱུག་པ་དང་སྐྱེས་བུ་ལ་སོགས་ཐ་དད་དུ་མ་བཟུང་ན་དབང་ཤེས་ཀྱིས་སྐྱེས་བུ་དབྱུག་པ་ཅན་དུ་
མི་འཛིན་པ་བཞིན། དབང་པོའི་ཤེས་པ་འདིས་ཀྱང་དང་པོར་རིགས་སོགས་སོ་སོར་བཟུང་བ་མེད་དོ།།
ཞེས་པའང་རྒྱུ་མ་དམིགས་པའོ། །དེ་ཡང་ཁྱད་པར་དབྱུག་པ་དང་། ཁྱད་པར་གྱི་གཞི་སྐྱེས་བུ་དང་།
ཁྱད་པར་དུ་བྱས་ཆོས་སྐྱེས་བུས་དབྱུག་པ་བཟུང་བའི་འབྲེལ་བ་དང་། སྐྲ་དཀར་ཅན་ལ་རྒན་པོ་ལ་
སོགས་པའི་འཇིག་རྟེན་གྱི་གཞུང་ལུགས་ཏེ་བརྡ་བཟུང་ནས་དེ་དག་གཅིག་ཏུ་བསྡོམས་ནས་རྒན་པོ་དབྱུག་་་
པ་ཅན་དེ་ལྟར་རྟོ གས་པར་འགྱུར་གྱི། གཞན་དང་པོ་ཆོས་བཞི་སོ་སོར་བཟུང་བ་མེད་ན་ནི་དེ་ལྟར་རྟོགས་
པ་མིན་ནོ། །
259



གཉིས་པ་དེའི་འཐད་པ་ལ་ལྔ་ལས། དང་པོ་གང་སྦྱར་བར་བྱ་བའི་རི གས་ ཐ་དད་དུ་མ་གྲུབ་པ་ནི།
རྗེས་འགྲོ་ཅན་གྱི་རྣམ་ཤེས་གང་། །དེ་ཡང་སྒྲ་དང་གསལ་བར་སྣང་། །ཁ་དོག་དབྱིབས་
ཡིག་རྣམ་པ་ཡིས། །སྟོང་པ་བ་ལང་ཉིད་དུ་བརྗོད། །རྫས་ལ་རིགས་སྦྱར་ནས་དབང་པོས་
འཛིན་པ་མི་འཐད་དེ་རིགས་ཉིད་མ་གྲུབ་པའི་ཕྱིར་རོ། །རྗེས་སུ་འགྲོ་བའི་སྤྱི་མེད་ན། གསལ་བ་
ཕན་ཚུན་ཐ་དད་ཅིང་རྗེས་འགྲོ་མེད་པ་འདི་དག་ལ་རྗེས་འགྲོ་ཅན་གྱི་རྣམ་ པར་ཤེས་པ་མི་འཐད་པ་ལས་་་་་
རྗེས་འགྲོ་ཅན་གྱི་རྣམ་པར་ཤེས་པ་ཡོད་པའི་ཕྱིར་སྤྱི་ཡོད་དོ་ཞེ་ན། རྗེས་འགྲོ་ཅན་གྱི་རྣམ་ཤེས་གང་ཡིན་
པ་དེ་ཡང་སྒྲ་སྟེ་བ་ལང་གི་མིང་དང༌། ཁ་དོག་དང་དབྱི བས་འབའ་ཞིག་གསལ་བར་སྣང་གི་སྤྱིའི་ཁ་དོག་
་ལ་སོགས་པ་སྣང་བ་མ་ ཡིན་ པས་རྣམ་པར་ཤེས་པ་འདི་ ལས་སྤྱི་ཇི་ལྟར་འགྲུབ་པར་འགྱུར། ཁ་དོག་དང་
དབྱིབས་དང་ཡི་གེའི་རྣམ་ པས་སྟོང་པ་ལ་བ་ལང་གྱི་སྤྱི་ཉིད་དུ་བརྗོད་ པ་ ཡིན་ནོ། །ཁ་དོག་ལ་སོགས་
པ་གསུམ་ལས་ཐ་དད་པའི་སྤྱི་མེད་བཞིན་དུ་ཡོད་དོ་ཞེས་ཁས་ལེན་པ་འདི་ཇི་ལྟར་ན་བདག་དང་གཞན་སླུ་
བར་བྱེད། དེ་ཉིད་མཚུངས་པ་ཉིད་ཡིན་ཡང་། །མིག་གི་ཡུལ་ལ་མཐོང་མེད་དེ། །
སྣང་བ་གཉིས་ནི་མེད་ཕྱིར་ཡང་། །བློ་ཐ་དད་པའང་རྙེད་པར་དཀའ། །ཁ་དོག་ལ་སོགས་
པ་རྟོག་པ་ལ་སྣང་བ་དེ་ཉིད་མཚུངས་པ་སྟེ་སྤྱི་ཉིད་ཡིན་དུ་ཚུད་ནའང་མིག་ལ་སོགས་པ་དབང་པོའི་ཡུལ་ལ་
མཐོང་བ་མེད་པས་ཇི་ལྟར་ན་དོན་ལ་རིགས་སྦྱོར་བར་བྱེད། ། དོན་འདི་ལ་རིགས་དང་གསལ་བའི་སྣང་
བ་བྱ་བ་གཉིས་མེད་པའི་ཕྱིར། བློ་ཡིས་ཀྱང་ཐ་དད་དུ་རྟོགས་པ་རྙེད་པར་དཀའོ། །གང་ཞིག་གང་
ལས་ཐ་དད་དུ་རྟོགས་པ་མེད་པ་དེས་ནི། དེ་དེས་ཁྱད་པར་དུ་བྱས་ནས་འཛིན་པ་མེད་དེ། ཆུ་དང་
འོ་མ་བཞིན། རིགས་ཀྱང་རྫས་ལས་ཐ་དད་དུ་རྟོགས་པ་མེད་དོ་ཞེས་པ་རྒྱུ་མ་དམིགས་པའོ། །
གཉིས་པ་ག ང་ལ་སྦྱར་བར་བྱ་བའི་རྫས་མ་གྲུབ་པ་ནི་འོག་ནས། ་ བ་ལང་ཞེས་བྱའི་ཡན་ལག་
ནི། །ལྷག་མ་རྣམ་བཅད་དམིགས་མེད་ཕྱིར། །ཞེས་པ་སྟེ། བ་ལང་གི་རྫས་ལ་ཡན་ལག་
སྦྱོར་བ་མི་འཐད་དེ། བ་ལང་ཞེས་བྱའི་ཡན་ལག་ནི་ཨང་ག་ལུས་པོ་སྟེ། ནོག་ལྐོག་ཤལ་རྭ་རྨིག་བཞི་
ལ་སོགས་པ་ལྷག་མ་རྣམས་རྣམ་པར་བཅད་པའི་རྗེས་སུ་བ་ལང་གི་ལུས་པོ་དམིགས་པ་མེད་པའི་ཕྱིར་རོ། །
གཞན་གྱིས་གཞན་དུ་བཤད་པ་ནི་སློབ་དཔོན་གྱི་དགོངས་པ་མ་ཡིན་ནོ། །
གསུམ་པ་གང་གིས་སྦྱོར་བར་བྱེད་པའི་འཕྲོད་འདུ་མ་གྲུབ་པ་ནི་འཕྲོད་འདུའི་འབྲེལ་བས་ཁྱད་པར་་་
དང་ཁྱད་པར་ཅན་སྦྱོར་བ་མི་འཐད་དེ། དབང་པོས་འཕྲོད་འདུ་འཛིན་མེད་ཕྱིར། །འབྲེལ་
བ་མཐོང་བ་མེད་པར་གནས། །རྭ་དང་བ་ལང་ལ་སོགས་ པའི་འཕྲོད་འདུ འི་འབྲེལ་བ་མེད་དེ་མ་
260



'
i
དམིགས་པའི་ཕྱིར་རོ། །མ་དམིགས་པ་དེ་ཡང་འཕྲོད་འདུ་དབང་པོ་ལས་འདས་པར་ཁྱེད་འདོད་ པས་
སོ། འཕྲོད་འདུ་མ་གྲུབ་ན་སྣལ་མ་འདི་ལ་སྣམ་བུ་ཞེས་པའི་སྒྲ་ཇི་ལྟར་འཐད་པར་འགྱུར་ཞེ་ན། སྣལ་
མ་འདི་ལ་སྣམ་བུ་ཞེས། །པའི་སྒྲ་འདི་དག་ཀྱང་རང་གིས་བྱས། །པ་ཙམ་དུ་ཟད་ཀྱི་འཕྲོད་
འདུ་ལས་མ་ཡིན་ནོ། །བ་ལང་ལ་ར་ཞེས་འཇིག་རྟེན། །ར་ལ་བ་ལང་འཇིག་རྟེན་མིན། །
སྣལ་མ་ལ་སྣམ་བུ་ཞེས་པ་ཡང་འཇིག་རྟེན་བརྗོད་པ་དང་འགལ་ཏེ། བ་ལང་ལ་རྭ་ཞེས་འཇིག་རྟེན་ན་
གྲགས་ཀྱི་རྭ་ལ་བ་ལང་ཞེས་གྲགས་པ་མེད་པ་ལྟར་སྣམ་བུ་ལ་སྣལ་མ་ཞེས་གྲགས་ཀྱི་སྣལ་མ་ལ་སྣམ་བུ་ཞེས་་་་
བརྗོད་པ་མེད་དེ། སྣལ་མ་ནི་ཚོགས་པའི་བྱེ་བྲག་རྒྱུ་ཡིན་ལ། སྣམ་བུ་ནི་ཚོགས་པ་ཅན་འབྲས་བུ་
ཡིན་པས་ཁང་པ་ལ་ཀ་བ་ཞེས་འཐད་ཀྱི་ཀ་བ་ལ་ཁང་པ་ཞེས་མི་འཐད་དོ། །སྣལ་མ་འདི་རྣམས་ཀྱི་
སྣམ་བུ། །འདི་ཞེས་སྣལ་མ་འདུས་བྱས་ལ། །ཕྱིས་འབྱུང་འབྲས་བུར་བརྗོད་ཡིན་གྱི། །
ཇི་ལྟ་བུར་ཡང་དུས་གཅིག་མིན། །སྣལ་མ་འདི་ལ་སྣམ་བུ་ཞེས་རེས་འགའ་བརྗོད་པ་དེ་ཡང་།
སྔར་གྱི་སྣལ་མ་དེ་རྣམས་ཀྱིས། ད་ལྟར་གྱི་སྣམ་བུ་འདི་ཞེས་རྒྱུ་རྣལ་མ་ཐ་ག་བས་འདུས་བྱས་པ་ལས་
འབྲས་བུ་སྣམ་བུ་ཕྱིས་འབྱུང་ བར་ བརྗོད་པ་ཡིན་གྱི། ཇི་ལྟ་བུར་ཡང་རྣལ་མ་དང་སྣམ་བུ་དུས་གཅིག་
པར་འབྱུང་བ་མ་ཡིན་ཏེ། རྒྱུ་འབྲས་ཡིན་པའི་ཕྱིར་རོ། །འགའ་ཡིས་རྒྱུ་སྒྲོ་བཏགས་པ་འམ། །
སྒྲ་ཡི་རྟེན་ནི་སྟོན་པ་ན། །སྣལ་མ་གཅིག་ནི་བཀར་བྱས་པས། །འབྲས་ལ་སྣལ་མ་ཞེས་
འཇུག་འགྱུར། །འགའ་ཡིས་འབྲས་བུ་སྣམ་བུ་ལས་ཀྱང་སྣལ་མ་ཞེས་སྒྲ་འཇུག་པར་འ གྱུར་བ་
ནི། འབྲས་བུ་སྣམ་བུ་ལ་རྒྱུ་རྣལ་མར་སྒྲོ་བཏགས་ནས་བརྗོད་པའམ། སྣམ་བུའི་སྒྲའི་རྟེན་ནི་སྟོན་པ་
ན་རྣལ་མ་གཅིག་བྱུང་ཞིང་བཀར་ནས་འབྲས་བུ་སྣམ་བུ་ལ་ཡང་སྣལ་མ་ཞེས་པའི་སྒྲ་འཇུག་པར་འགྱུར་་་་་་
རོ། །ཕན་གདགས་ཕན་འདོགས་བྱེད་ཉིད་དམ། །རྣམ་པར་ཆད་མེད་སྣང་བ་ཉིད། །
བ་ལང་ལ་རྭ་ཞེས་པ་ཡང་རྭ་དང་ཡན་ལག་ལྷག་མ་རྣམས་ཕན་ཚུན་ ཕན་གདགས་བྱ་འདོགས་བྱེད་ཡིན་པ་་་
ཉིད་ཀྱིས་རྭ་དང་ཡན་ལག་ལྷག་མ་རྣམས་ཕན་ཚུན་རྣམ་པར་མ་ཆད་པར་སྣང་བ་ལས་བ་ལང་ལ་རྭ་ཞེས་་་་་
བརྗོད་པ་འདིའི་བློའི་རྟེན་ཡིན་གྱི་འཕྲོད་པ་འདུ་བ་ལས་ནི་མ་ཡིན་ནོ། །སྣལ་མ་དང་སྣམ་བུ་ལ་སོགས་
པ་ལ་ཡང་དེ་བཞིན་ནོ། །དེས་ན་རྣལ་མ་ལས་སྣམ་བུ་ཞེས་པའི་ཐ་སྙད་ལས་འཕྲོད་འདུ་མི་འགྲུབ་བོ། །
དེ་ལྟ་ན་སྣལ་མ་ལ་སྣམ་བུ་ཞེས་པའི་སྒྲ་བཏ གས་པ་བར་འགྱུར་ཏེ། བརྗོད་བྱ་དངོས་པོར་མེད་པའི་ཕྱིར་
རོ། །དེ་འདོད་ན་བཏགས་མིང་དུ་ཡང་མི་འཐད་པར་འགྱུར་ཏེ། ཉེ་བར་བཏགས་པ་ནི་དངོས་ཀྱི་
རྟེན་ཅན་ཡིན་པ་ལས། ལ་ལར་ཡང་དངོས་ཀྱི་མིང་མེད་པའི་ཕྱིར་རོ། །ཞེ་ན། བརྗོད་བྱ་དངོས་
261



པོར་མེད་པ་ནི་བཏགས་པའི་མིང་གི་རྒྱུ་མཚན་དུ་མི་འདོད་ཀྱི། འཁྲུལ་མེད་ཅན་ཤེས་དང་པོ་ཡི། །
བརྡ་ཡི་སྤྱོད་ཡུལ་གང་ཡིན་དངོས། །བ་ལང་ཞེས་བརྗོད་པ་ན་ནོག་ཤལ་དང་ལྡན་པ་དེ་ཉིད་ལས་
གཞན་ལ་འཁྲུལ་བ་མེད་པ་ཅན་གྱི་ཤེས་པ་སྐྱེ་བ་དང༌། དང་པོར་མིང་དེ་དོན་དེ་ལ་བཏགས་པ་གང་ཡིན་
པ་དེ་ནི་དངོས་ཀྱི་མིང་ཡིན་པ་ལས། རྣལ་མ་འདི་ལ་སྣམ་བུ་ཞེས་པའི་སྒྲ་ཡང་འཁྲུལ་བ་མེད་པ་དང་
དང་པོའི་བརྡའི་སྤྱོད་ཡུལ་ཡིན་པའི་ཕྱིར་འདི་ནི་དངོས་ཀྱི་མིང་ཡིན་ནོ། །
བཞི་པ་རིགས་སོགས་ཀྱི་སྒྲུབ་བྱེད་མི་འཐད་པ་ནི། དངོས་པོ་ལས་ནི་ཐ་དད་ཅན། །རིགས་
སོགས་ལ་ནི་རྗེས་དཔག་མེད། །དབྱུག་པ་ཅན་སོགས་ཐམས་ཅད་ལའང༌། །ཀུན་རྫོབ་
པ་ལ་ཐ་སྙད་འདོགས། །རྫས་དངོས་པོ་ལས་ཐ་དད་པ་ཅན་གྱི་རིགས་དང་ལས་ལ་སོགས་པ་སྒྲུབ་
པར་བྱེད་པ་ལ་ནི་རྗེས་སུ་དཔག་པ་མེད་དེ། དཔེ་མེད་པའི་ཕྱིར་རོ། །སྐྱེས་བུ་དུ་མ་ལ་དབྱུག་པ་
ཅན་ཞེས་བརྗོད་པ་ཡོད་ལ། དེ་ནི་སྤྱི་གཅིག་ཡོད་པའི་རྒྱུ་མཚན་ལས་ཡིན་པས་དེ་དག་དཔེ་རུ་འགྱུར་
རོ། །ཞེ་ན། དབྱུག་པ་ཅན་ཞེས་པ་ལ་སོགས་པ་ཐམས་ཅད་ལ་སྒྲ་གཅིག་ཏུ་འཇུག་པ་ཡང་། སྤྱི་
དངོས་པོ་བ་གཅིག་ཡོད་པ་མ་ཡིན་གྱི། ཐམས་ཅད་ཀྱང་དབྱུག་ཅན་མ་ཡིན་པ་ལས་ལོག་པ་ཀུན་རྫོབ་
གཞན་སེལ་བ་ལས་ཐ་སྙད་འདོགས་པ་ཡིན་ནོ། །རིགས་སོགས་ལ་སྒྲུབ་བྱེད་མེད་པ་མ་ཡིན་ཏེ་དེ་དག་
བརྗོད་པའི་སྒྲ་ཡོད་པའི་ཕྱིར་རོ། ་།ཞེ་ན། སྒྲ་ལས་དོན་མི་འགྲུབ་སྟེ། དངོས་པོ་ཁང་བཟང་
ཕྲེང་སོགས་ཀྱི། །སྒྲ་ཡང་གཞན་ལ་བལྟོས་པ་མིན། །ཚིག་གི་དོན་དྲུག་ལ་དངོས་པོ་ཞེས་
པའི་སྒྲ་མི་འཐད་པར་འགྱུར་ཏེ། དྲུག་པོ་སོ་སོ་ལས་ གཞན་པའི་དངོས་པོ་མེད་པའི་ཕྱིར་རོ། །ཡོད་
ན་ནི་ཚིག་གི་དོན་དྲུག་ཏུ་མ་འདུས་པར་འགྱུར་རོ། །ཁང་བཟང་གི་ཕྲེང་ཞེས་པའི་སྒྲ་ཡང་དངོས་པོ་
དོན་གཞན་ཡོད་པ་ལ་མི་ལྟོས་པའི་ཕྱིར་རོ། །དེ་ནི་རྫས་བརྗོད་པའོ། །ཞེ་ན། དེ་ལ་ནི་རྫས་མི་
འཐད་དེ། རྡོ་ཤིང་རིགས་མི་མཐུན་པས་རྫས་རྩོམ་པ་མེད་པའི་ཕྱིར་རོ། །གལ་ཏེ་ཁང་བཟང་ཞེས་
པ་རྡོ་ཤིང་ཕན་ཚུན་ལྡན་པ་ལ་བརྗོད་པ་ཡིན་ནོ་ཞེ་ན། དེ་ཕྲེང་དེ་ནི་ཅི་ཞིག་ཡིན། །ཁང་པ་
ལྡན་པ་ཡིན་དུ་ཚུད་ནའང་ཕྲེང་དེ་ནི་ཅི་ཞིག་ཡིན། རྫས་མ་ཡིན་ཞིང་། ཡོན་ཏན་ཡང་མ་ཡིན་ཏེ།
ཁང་པ་བཟང་པོའང་ཡོན་ཏན་ཡིན་ལ་ཕྲེང་ཞེས་པའང་ཡོན་ཏན་ཡིན་པས་ཡོན་ཏན་ལ་ཡོན་ཏན་གཉིས་་་་་
པ་མེད་པའི་ཕྱིར་རོ། །ལས་ ཀྱང་མ་ཡིན་ཏེ་ལས་ནི་རྫས་ལ་བརྟེན་པའི་ཕྱིར་རོ། །འདུ་བ་དང་བྱེ་
བྲག་ཀྱང་མ་ཡིན་ཏེ། དེའི་འབྲས་བུ་མེད་པའི་ཕྱིར་རོ། །གལ་ཏེ་ཁང་བཟང་གི་ཕྲེང་ཞེས་པ་དེ་
རིགས་བརྗོད་པ་ཡིན་ནོ་ཞེ་ན། ཁང་གཅིག་ཀྱང་།་ ཤིང་བཞིན་ཕྲེང་ཞེས་བརྗོད་པར་
262



འགྱུར། །རིགས་བརྗོད་པ་ཡིན་ན། ཁང་པ་གཅིག་ལའང་ཕྲེང་ཞེས་བརྗོད་པར་འགྱུར་ཏེ་ཤིང་ཞེས་
པ་རིགས་བརྗོད་པའི་སྒྲ་ཡིན་པས་ད་བ་ལྟ་བུ་གཅིག་ལ་ཡང་ཤིང་ཞེས་བརྗོད་པ་བཞིན་ནོ། །ཕྲེང་མང་
པོ་ལ་དེ་ཡི་སྒྲ། ཇི་ལྟར་རིགས་ལ་རིགས་མེད་ཕྱིར། །ཕྲེང་མང་པོ་ལ་ཕྲེང་མང་པོའི་སྒྲའང་མི་
འཐད་པར་འགྱུར་ཏེ། རིགས་ལ་རིགས་གཉིས་པ་མེད་པའི་ཕྱིར་རོ། །ཕྲེང་སོགས་ལ་ནི་ཆེན་པོ་
སོགས། །པའང་མི་འཐད་པར་འགྱུར་ཏེ། ཕྲེང་ནི་བཀོད་པའི་ཡོན་ཏན་ ཡིན་ལ་ཆེན་པོ་ཚད་ཀྱི་
ཡོན་ཏན་ཡིན་པས་ཡོན་ཏན་ལ་ཡོན་ཏན་གཉིས་པ་མེད་པའི་ཕྱིར་རོ། །འོག་ནས། དྲུག་རྣམས་
ལ་ནི་ཚིག་དོན་སྒྲ། །རྒྱུ་གཞན་གང་ལ་ལྟོས་པར་མཐོང་། །སྟེ་དྲུག་པོ་ལས་གཞན་པའི་ཚིག་
གི་དོན་མེད་པའི་ཕྱིར་རོ། །དེ་དག་ཐམས་ཅད་ནི་བརྗོད་བྱ་དངོས་པོར་མེད་པའི་ཕྱིར་ཉེ་བར་བཏགས་
པ་ལ་མིང་དེ་དག་འདོད་དོ་ཞེ་ན། གང་ཡིན་པ། དེ་ཡང་མི་འཐད་དེ། དངོས་དང་ཁྱད་
མེད་རྣམ་ཤེས་ཀྱིས། །གཟུང་བྱ་ཉིད་ཕྱིར་ཉེར་བཏགས་མིན། །དངོས་སུ་མངོན་པར་
འདོད་པ་ལས། །རྒྱུ་གཞན་མིན་པ་ཉིད་དེ་མཚུངས། །སྒྲ་དེ་དག་ནི་ཆོས་ཅན་ནོ། །
ཉེ་ བར་ བཏ གས་པ་ལ་བརྟེན་པ་མ་ཡིན་ཏེ། དམ་བཅའ་བའོ། །དངོས་དང་ཁྱད་མེད་རྣམ་ཤེས་
ཀྱིས། །གཟུང་བྱ་ཉིད་ཕྱིར་ཞེས་པ་ནི་རྟ གས་ཏེ། འཁྲུལ་མེད་ཅན་ཤེས་དང་པོའི་བརྡའི་སྤྱོད་ཡུལ་
ཡིན་པའི་ཕྱིར་ཞེས་པའི་དོན་ཏེ། ཁང་བཟང་གི་ཕྲེང་ཞེས་པ་ལ་སོགས་པའི་སྒྲ་འདི་དག་དངོས་ཀྱི་མིང་
དུ་མངོན་པར་འདོད་པའི་ལྟོ་ལྡིར་ལ་བུམ་པ་ལ་སོགས་པ་ལས་རྒྱུ་མཚན་གཞན་པ་ཡོད་པ་མིན་པར་མཚུངས་
པའི་ཕྱིར་རོ། །ལྟོ་ལྡིར་ལ་བུམ་པ་ཞེས་པ་ནི་བརྗོད་བྱ་དངོས་པོར་ཡོད་པས་དངོས་མིང་ཡིན་ལ། འདི་
དག་ལ་ནི་བརྗོད་བྱ་དངོས་པོར་ མེད་པས་བཏགས་མིང་ངོ་། །ཞེ་ན། ཇི་ལྟར་གྲགས་ལས་གྲུབ་གང་
ཡིན། །དངོས་དང་དེ་དང་མཚུངས་པའི་ཕྱིར། །གང་ལ་དེ་སྐད་བརྗོད་ཕལ་པ། དངོས་
ལའང་དངོས་མེད་བཏགས་ཕྱིར་རོ། །གྲགས་པ་བརྡ་ཡི་རྗེས་འགྲོ་ཅན། །དེ་ཡང་བརྗོད་
འདོད་རྗེས་འགྲོ་ཅན། །ཐ་སྙད་དོན་དུ་བྱས་པ་སྟེ། །སྡེབ་སྦྱོར་མིང་དང་སྒྲ་ཆ་བཞིན། །
བརྗོད་བྱ་དངོས་པོར་ཡོད་པ་དང་མེད་པ་ནི་དངོས་དང་བཏོ གས་པའི་ཁྱད་པར་མ་ཡིན་ཏེ། བརྗོད་བྱ་
དངོས་པོར་ཡོད་པ་ལའང་གཙོ་བོའམ། བུ་མེད་ཅེས་བཏགས་མིང་གིས་བརྗོད་པ་ཡོད་དོ་ཞེས་ལན་
གཅིག་མིན་པར་བཤད་ཟིན་ཏེ། དངོས་ཀྱི་མིང་ནི་ཇི་ཞིག་ལྟར་གྲགས་པ་ཙམ་ ལས་གྲུབ་པ་གང་ཡིན་པ་
སྟེ། ནོག་ཤལ་ཅན་ལ་བ་ལང་དུ་བརྗོད་པ་ལྟ་བུའོ། །གྲགས་པ་ཙམ་ལས་གྲུབ་པ་དེ་གང་ཡིན་ཞེ་ན།
ནོག་ཤལ་ཅན་ལ་བ་ལང་དུ་གྲགས་པ་ནི་དེ་ལ་བ་གླང་གི་བརྡ་བྱས་པའི་རྗེས་སུ་འབྲངས་པ་ཡིན་ལ། དེ་ལ་
263



བ་ལང་དུ་བརྡ་བྱས་པའི་རྒྱུ་ཡང་སྐྱེས་བུའི་བརྗོད་འདོད་བྱུང་བ་ཙམ་གྱི་རྗེས་སུ་འབྲངས་པའི་ཕྱིར་བརྗོད་་་
འདོད་ཙམ་གྱིས་གྲུབ་པ་ཞེས་པའི་དོན་ཏོ། །བརྗོད་འདོད་ཙམ་ལས་གྲུབ་པའི་བརྡ་དེ་ཡང་བླང་དོར་
ལ་ཨ་ཙ་དང་ཨུ་ཏ་ལ་སོགས་པ་བཞིན་ནོ། །བཏགས་པའི་མིང་ནི། སྔར་བརྡ་བཏ གས་ཟིན་པ་དེ་
དང་བླུན་པ་ དང་གཙང་སྦྲ་ཆུང་བ་ལ་སོགས་པར་མཚུངས་པའི་ཕྱིར་ཁུར་བུ་བ་ལ་སོགས་པ་ལ་ཡང་བ་ལང་་
ཞེས་དེ་སྐད་དུ་བརྗོད་པ་ནི་ཕལ་པའི་མིང་ཡིན་ནོ། །
ལྔ་པ་བཀག་པ་ལ་མི་འཐད་པ་སྤང་བ་ནི། རིགས་ལ་སོགས་པ་མ་གྲུབ་ན། གསལ་བ་རྣམས་
ལ་སྒྲ་རྟོག་གཅིག་མི་འཐད་པར་འགྱུར་རོ། ཞེ་ན། ཐ་དད་ཀྱང་གང་དངོས་ཆོས་ཀྱིས། །དེ་
འདྲའི་རྣམ་ཤེས་རྒྱུ་ཡི་ནི། །དོན་དེ་དག་ལ་ཤེས་པ་དེས། །དེ་ལྟར་རྟོགས་པར་འགྱུར་
བ་རྣམས་སྤྱི་དང་བྲལ་བའི་ཐ་དད་པ་ཡིན་ཀྱང༌། དོན་ཐ་དད་པ་དེ་དག་ལ་ཆོས་ཅན་ནོ། །གཅིག་
ཏུ་འཛིན་པའི་ཤེས་པ་དེ་ཡིས་གཅིག་དེ་ལྟར་རྟོགས་ པར་འགྱུར་བ་ཡིན་ཏེ། དམ་བཅའ་བའོ། །དངོས་
པོ་ཐ་དད་པ་རྣམས་དངོས་པོའི་ཆོས་ཉིད་ཀྱིས་བྱ་བ་དང༌། མཚན་ཉིད་གཅིག་པ་ཉིད་ཀྱིས་ག ཅིག་མ་
ཡིན་ཡང་གཅིག་ཏུ་འཛིན་པ་དེ་འདྲ་བའི་རྣམ་ཤེས་ཀྱི་རྒྱུ་བྱེད་པའི་ཕྱིར་རོ། །དེས་ན་དོན་ཐ་དད་པ་
ནོ། །སྟེ་དེ་ཉིད་ཡིན་ནོ། །དེ་ཕྱིར་དེ་འབྲས་མེད་བྲལ་བ། །རྗེས་འགྲོ་དངོས་གཅིག་
ཡོད་མ་ཡིན། །དངོས་རྣམས་ལ་ཡོད་དེ་ཡི་ཕྱིར། །དངོས་ལ་མཉན་པ་དེ་མཐའ་ཅན། །
གསལ་བ་རྣམས་ཐ་དད་ཀྱང་བྱ་བ་དང་མཚན་ཉིད་གཅིག་པས་ག ཅིག་ཏུ་འཛིན་པ་དེའི་ཕྱིར་ཐ་དད་པ་་་་་
ཐམས་ཅད་ལ་མེ་འབར་བའི་འབྲས་བུ་ཅན་མ་ཡིན་པ་ལས་ལོག་པ་གང་ཡིན་པ་དེ་ནི་རྗེས་སུ་འགྲོ་བའི་སྤྱི་་་༌་
དངོས་པོ་བ་གཅིག་ནི་ཡོད་པ་མ་ཡིན་ནོ། །ད་བ་ལ་སོགས་པའི་དངོས་པོ་རྣམས་ལ་གཞན་སེལ་བའི་སྤྱི་
དེ་ནི་ཡོད་པ་དེའི་ཕྱིར། དངོས་པོ་རྣམས་སྒྲ་ཡིས་བརྗོད་པ་དེ་གཞན་སེལ་བ་བརྗོད་ན་ཡང་། ཐོབ་
པ་དོན་ རང་གི་མཚན་ཉིད་ཐོབ་པར་འགྱུར་ཏེ། དེ་མཐའ་ཞེས་པ་དོན་ལས་སྐྱེས་ཤིང་དོན་དང་འབྲེལ་
བའི་ཕྱིར་དོན་ཐོབ་པར་ནུས་སོ་ཞེས་པའི་དོན་ཏོ། །
རྟོག་པ་ལ་སྣང་བའི་གཞན་སེལ་བ་སྒྲ་རྟོག་གིས་བརྗོད་ཅིང་ངེས་པས་རྟོག་པ་ལ་སྣང་བའི་གཟུགས་་་་་
བརྙན་ནི་བག་ཆགས་ ལས་བྱུང་བས་ བག་ཆགས་ལ་མི་སླུ་བར་འཐད་ཀྱི། དོན་ལ་མི་སླུ་བར་མི་འཐད་དོ་
264



，
ཞེ་ན། ཕྱི་རོལ་ནུས་པ་རྣམ་གཅོད་ལ། །རེག་པ་མེད་ཀྱང་སྒྲ་དེ་ནི། །རྣམ་པར་རྟོག་
པའི་གཟུགས་བརྙན་ནི། །དེ་ཡི་མཐར་ཐུག་རྣམས་དང་འབྲེལ། །དེས་ན་གཞན་སེལ་
མཐར་ཐུག་ཕྱིར། །མཉན་པ་གཞན་སེལ་བྱེད་པར་བརྗོད། །ཕྱི་རོལ་དོན་གྱི་དངོས་པ་རྣམ་
གཅོད་གཞན་སེལ་བ་ལ་རེག་པ་མེད་ཀྱང་། སྒྲ་དོན་རྣམ་པར་རྟོག་པའི་གཟུགས་བརྙན་ནི། དོན་
དངོས་པོ་དེའི་མཐར་ཐུག་པ་རྣམས་དང་འབྲེལ་བའི་ཕྱིར་དོན་ཐོབ་པར་ནུས་པའོ། །དེས་ན་གཞན་
སེལ་དངོས་པོ་ལ་མཐར་ཐུག་ཅིང་ཐོབ་པར་ནུས་པའི་ཕྱིར་སྒྲ་ནི་སེལ་བ་དེ་ཉིད་རྗོད་པར་བྱེད་པའོ། ལྡོག་
པ་བཞིན་དུ་སྒྲ་དག་ལས། །ཤེས་ལ་གཞན་གྱི་གཟུགས་བརྙན་སྣང་ ། །གང་དེའང་དོན་
གྱི་བདག་ཉིད་མིན། །དེ་འཁྲུལ་བག་ཆགས་ལས་བྱུང་ཡིན། །དེ་ནི་མཉན་པས་བརྗོད་
པ་ན། །དོན་གྱི་ཆ་གང་རྟོགས་པར་འགྱུར། །དེ་མ་རྟོགས་ན་དེ་དོན་ཅན། །
བརྡ་བྱེད་པ་ནི་དོན་མེད་འགྱུར། །རྣམ་པར་རྟོག་པ་ལ་སྣང་བའི་གཟུགས་བརྙན་དེ་དོན་ལ་ཤིང་
མ་ཡིན་ལས་མི་ལྡོག་ཀྱང་། ལྟོག་པ་བཞིན་དུ་སྒྲ་དོན་དག་ལས་སྤྱི་འཛིན་གྱི་ཤེས་པ་ལ་དོན་གཞན་ཡལ་
འདབ་ཅན་གྱི་གཟུགས་བརྙན་དུ་སྣང་བ་གང་ཡིན་པ་དེ་ཡང་དོན་ཡལ་འདབ་ཅན་གྱི་བདག་ཉིད་ནི་མ་་་་་
ཡིན་ནོ། །འོ་ན་དེ་ཅི་ཞེ་ན། དེ་ནི་རྟོག་པ་ལ་སྣང་བ་ལ་དོན་དུ་འཛིན་པ་འཁྲུལ་བའི་བག་ཆགས་
གོམས་པ་ལ་བརྟེན་ནས་བྱུང་བ་ཡིན་ནོ། །བག་ཆ གས་དེ་ཉིད་ལ་དོན་དུ་འཛིན་པས་ན་དེ་ནི་སྒྲ་ཡིས་
བརྗོད་པ་ན་དོན་ གྱི་ཆ་སྟེ་ཡལ་འདབ་ཅན་གང་ཡིན་པ་དེ་རྟོགས་པར་འགྱུར་གྱི་གལ་ཏེ་སྒྲས་བརྗོད་པ་ན་་་་་
དོན་གྱི་ཆ་དེ་མ་རྟོགས་ན་ཡལ་འདབ་ཅན་དེ་དོན་དུ་གཉེར་བ་ཅན་རྣམས་གཞན་སེལ་བ་ལ་བརྡ་བྱེད་པ་་་་
དོན་མེད་པར་འགྱུར་ཏེ། དོན་དུ་གཉེར་བྱ་དེ་མ་རྟོགས་པའི་ཕྱིར་རོ། །དེས་ན། སྒྲས་དོན་ཆ་
ནི་ཅི་བརྗོད་ཅེས། །འདྲི་བ་ན་ཡང་། དེ་ལ་གཞན་སེལ་བརྗོད་པར་བྱ། །བའོ། །རྟོག་
པ་ལ་སྣང་བའི་རྣམ་པ་དེ་ཡང་ཡལ་འདབ་དང་ལྡན་པའི་དོན་ལ་མེད། །པའོ། །དེ་ལྟ་ན་དེ་
བརྗོད་པས་ཇི་ལྟར་དོན་དངོས་པོ་དེ་ཐོབ་ཅིང་དོན་ལ་བརྟེན་པ་ཡིན་ཞེ་ན། རྗེས་འགྲོ་ཅན་སྒྲ་རྗེས་
འགྲོ་ཅན། །དོན་གྱི་འབྲས་ཡིན་མཐོང་གོམས་པས། །སྤྲུལ་དེའང་རྗེས་འགྲོ་མེད་པ་
ཅན། །བློ་ལས་ཐ་དད་མེད་ཕྱིར་རོ། །ཤིང་ཞེས་པ་ལ་སོགས་པ་རྗེས་འགྲོ་ཅན་གྱི་སྒྲ་ནི་དོན་
ཐམས་ཅད་ཀྱང་མེ་འབར་བའི་དོན་བྱེད་པར་རྗེས་སུ་འགྲོ་བ་ཅན་དོན་གྱི་འབྲས་བུ་ཡིན་ལ་དེ་ཡང་དོན་་་་་་
རང་མཚན་རྣམས་དོན་བྱེད་པར་མཐོང་བ་གོམས་པ་སྤྲུལ་བ་ལས་ཡིན་ལ་དེ་ཡང་དོན་རྣམས་ལ་རྗེས་སུ་འགྲོ་
བ་མེད་པ་ཅན་ཡིན་ཏེ། དེ་ནི་སྐྱེས་བུའི་བློ་ལས་ཐ་དད་མེད་པའི་ཕྱིར་རོ། །དེ་དངོས་སྒྲོ་བཏགས་
265



རྟོགས་པ་ཡིས། །གཞན་ལས་བཟློག་པ་རྟོགས་ཕྱིར་གང་། །སྒྲ་དོན་གང་ཡིན་དེ་ཉིད་ཅེས།།
བརྗོད་པ་ལ་ནི་འགལ་བ་མེད། །བློ་དེ་དོན་གྱི་དངོས་པོར་སྒྲོ་བཏགས་པའི་ལྡོག་པ་དེ་རྟོགས་པ་
ཡིས་གཞན་ལས་བཟློག་པའི་དངོས་པོ་དེ་རྟོགས་པའི་ཕྱིར་ཡང་། སྒྲས་བརྗོད་པའི་དོན་གང་ཡིན་པ་བློ་
ལ་སྣང་བ་དེ་ཉིད་ཅེས་བརྗོད་ པས་དོན་མི་ཐོབ་ པར་ཐལ་བ་ལ་སོགས་པའི་འགལ་བ་གང་ཡང་མེད་དོ། །
ཤེས་པ་སྒྲ་ཡིས་ངེས་སྤྲུལ་པ། །དེ་དག་ལོག་པར་སྣང་བ་ཉིད། །དོན་གྱི་ཆ་ལ་འདི་རྗེས་
འགྲོ། །དེ་ལྟར་མཉན་པ་གཞན་སེལ་བྱེད། །སྤྱི་འཛིན་གྱི་ཤེས་པ་དེ་ནི་སྒྲ་ཡིས་ཞེས་པ་ནི་སྒྲ་
དོན་ཏེ་དེ་ཡིས་ངེས་པར་སྤྲུལ་བ་དེ་དག་དོན་དམ་པར་རྣམ་པར་དཔྱད་ན་ལོག་པར་སྣང་བ་ཡིན་ཏེ་བློའི་་་་
དངོས་པོ་མེ་འ བར་བ་ལ་སོགས་པའི་དོན་བྱེད་པ་མ་ཡིན་པ་ཕྱི་རོལ་དོན་བྱེད་པའི་དངོས་པོར་བཟུང་པའི་་་
ཕྱིར་རོ། །བློས་བརྟགས་པའི་གཞན་སེལ་བ་འདི་དོན་དངོས་པོ་རྣམས་ཀྱི་ཆ་ལ་རྗེས་སུ་འགྲོ་བ་ཡིན་ཏེ།
གསལ་བ་ཐམས་ཅད་ཀྱང་དེ་མིན་ལས་ལོག་པར་མཚུངས་པས་ན། ཚུལ་དེ་ལྟར་མཉན་པ་ནི་གཞན་སེལ་
རྗོད་པར་བྱེད་པའོ། །དེ་ཕྱིར་བརྡ་ཡི་དུས་ན་ཡང་། །རང་ཉིད་མཐོང་བའི་འབྲས་བུ་
ཅན། །བསྟན་པའི་དོན་དང་འབྲེལ་བ་ཡི། །གཞས་སེལ་སྒྲ་དང་འབྲེལ་བར་འགྱུར། །
བརྡའི་དུས་ན་མི་འདོད་པ་གཞན་བཅད་ནས་བརྡ་སྦྱར་བ་དེའི་ཕྱིར་བརྡ་བྱེད་པ་ན་ཡང་སྒྲུབ་པའི་སྒོ་ནས་་་
མ་ཡིན་ཏེ། སེལ་བའི་སྒོ་ནས་ཡིན་ནོ། །འདི་ནི་ལྷ་སྦྱིན་ཡིན་ནོ་ཞེས་བརྡའ་འདོགས་པ་ན་རང་
གི་མཚན་ཉིད་ཁོ་ན་བསྟན་ཞིང་མཐོང་བ་དེ་དང་སྒྲ་འབྲེལ་བར་བྱེད་པ་མ་ཡིན་ནམ། ཞེ་ན། བརྡའི་
དུས་ན་རང་ཉིད་མཐོང་བའི་འབྲས་བུ་ཅན་ཏེ་དེའི་རྒྱུ་བྱེད་པ་ཁོ་ན་བསྟན་ཅིང་། དེ་དང་སྒྲ་འབྲེལ་བར་
བྱེད་ན་ཡང་སྒྲ་ནི་གཞན་སེལ་བ་ཁོ་ན་དང་འབྲེལ་བ་ཡིན་ཏེ། འདིའི་མིང་ནི་འདི་ཡིན་ཏེ་འདི་ལས་ནི་
དུས་གཞན་དུ་ཡང་འདི་རྟོགས་པར་བྱ་བ་ཡིན་ནོ་ཞེས་པའི་དོན་དུ་སྦྱོར་བས་སོ། །ཡང་ན་བསྟན་པའི་
དོན་ཞེས་པ་ནི་སྔར་བཤད་ཟིན་པའི་རྟོག་པ་ལ་སྣང་བའི་གཟུགས་བརྙན་ཉིད་དོ། །དེ་དང་སྒྲ་འབྲེལ་
ཞེས་པའི་དོན་ཏོ། །གཞན་དུ་མ་མཐོང་ལ་བལྟོས་དང༌། །ལ་ལར་དེ་མཐོང་ལ་བལྟོས་
ཕྱིར། །གཞན་སེལ་སྒྲ་དང་འབྲེལ་འགྱུར་གྱི། །དེ་ནི་དངོས་ལ་མི་རུང་ངོ༌། །རྡོ་བ་
ལ་སོགས་གཞན་དུ་ཡལ་འདབ་དང་ལྡན་པ་དེ་མ་མཐོང་བ་ལ་བལྟོས་པ་ དང་། ཤ་པ་ལ་སོགས་པ་ལ་ལར་
ཡལ་འདབ་དང་ལྡན་པ་དེ་མཐོང་པ་ལ་བལྟོས་ནས་ཤིང་ཞེས་བརྡ་སྦྱོར་བར་བྱེད་པ་དེས་ན་སྒྲ་ནི་གཞན་་་་་་
སེལ་བ་ཁོ་ན་དང་འབྲེལ་བ་ཡིན་གྱི་སྒྲ་དེ་ནི་དངོས་པོ་ལ་མི་རུང་ངོ༌། །གལ་ཏེ་སྒྲ་སྒྲུབ་པ་དང་འབྲེལ་
བ་དེས་ན་གཞན་དུ་མ་མཐོང་བ་ལས་ལྟོས་པར་ཡང་མི་འགྱུར་རོ། །གཞན་དུ་མ་མཐོང་ཞེས་པ་ དང་།
266



ལ་ལར་དེ་མཐོང་ཞེས་པ་ཤིང་གི་སྒྲ་མཐོང་བ་དང་སྒྲ་མ་མཐོང་བ་ཞེས་འཆད་ཅིང་། འདིར་བཤད་པའི་
སྒྲ་ཞེས་པ་འདི་རྣམས་སྒྲ་དངོས་ལ་འཆད་པར་བྱེད་ནའང་། ཁོ་བོས་བཤད་པ་ནི་སློབ་དཔོན་ཉིད་ཀྱི་
གཞུང་ལ་བརྟགས་ཏེ་བཤད་པ་ཡིན་ནོ། །མཇུག་བསྡུ་བའི་ཕྱིར། དེ་ཕྱིར་རིགས་སོགས་དེ་ལྡན་
ནི། །ཡོད་མིན་དོན་དང་དེ་དག་ལ། །མཉན་པ་འབྲེལ་མིན་གཞན་ལས་ནི། །ལྡོག་
པ་ཉིད་ལ་སྒྲ་སྦྱོར་ཕྱིར། །རི གས་ལ་སོགས་པ་མ་གྲུབ་པར་བསྟན་པ་དེའི་ཕྱིར། རིགས་དང་ལས་
དང་། ཡོན་ཏན་ལ་སོགས་པ་ དང་། དེ་དག་དང་ལྡན་པའི་རྫས་དོན་གཞན་དུ་ཡོད་པ་མ་ཡིན་པས།
དོན་དང་རི གས་ལ་སོགས་པ་དེ་དག་ལ་སྒྲ་འབྲེལ་བ་མ་ཡིན་གྱིས་གཞན་སེལ་བ་ཉིད་ལ་སྒྲ་སྦྱོར་བར་གྲུབ་་་་
བོ། །དེ་ཉིད་ཀྱི་ཕྱིར་རིགས་ལ་སོགས་པ་སྒྲས་བརྗོད་པ་མ་ཡིན་ཞིང་དེ་དག་གིས་ཁྱད་པར་དུ་བྱས་པའི་
དོན་འཛིན་པར་བྱེད་པ་ཡང་དབང་པོའི་ཤེས་པ་མ་ཡིན་ནོ། །
གཉིས་པ་སྒྲ་སྦྱོར་གྱི་རྟོག་པ་དགག་པ་ལ་གསུམ་སྟེ། དབང་ཤེས་རྟོག་བྲལ་དུ་བསྒྲུབ་པ་དང་།
རྟོག་བཅས་དགག་པ་དང་། དབང་ཤེས་དང་ རྟོག་པ་ཐ་དད་དུ་བསྟན་པའོ། །
དང་པོ་ནི། བརྡ་དྲན་པ་ཡི་རྒྱུ་ཅན་གྱི། །མཐོང་བ་སྲེ་བྱེད་བདག་ཉིད་ཅན། །སྔ་
ཕྱི་འཛིན་པས་སྟོང་པ་ཡི། །མིག་ཤེས་ལ་ནི་དེ་ཇི་ལྟར། །མིག་ཤེས་ལ་ནི་ཆོས་ཅན་ནོ། །
སྒྲ་སྦྱོར་གྱི་རྟོག་པ་དེ་ཇི་ལྟར་ཡོད་དེ། མེད་དོ་ཞེས་པ་དམ་བཅའ་བའོ། །བརྡའ་མི་འཛིན་པའི་ཕྱིར་
ཞེས་པ་ནི་རྟ གས་སོ། །དེའི་ཕྱོགས་ཆོས་བསྒྲུབ་པ་ནི་དབང་པོའི་ཤེས་པ་ཆོས་ཅན་ནོ། །བརྡ་མི་
འཛིན་པ་ཡིན་ཏེ་དམ་བཅའ་བའོ། །སྔ་ཕྱི་འཛིན་པ་སྟོང་པའི་ཕྱིར་ཞེས་པ་ནི་དབང་པོ་དང་ཡིད་ལ་
བྱེད་པ་ཚོགས་དུས་ཀྱི་ཡུལ་ནི་ད་ལྟ་བ་ཡིན་ཏེ། རྣམ་པ་འཇོག་པའི་དུས་ན་ད་ལྟ་བར་ཡོད་པའི་ཕྱིར་རོ།
སྔ་ཕྱི་འཛིན་པས་སྟོང་པ་ལ་བརྡ་མི་འཛིན་པས་ཁྱབ་སྟེ། བརྡ་ནི་སྔ་ཕྱིའི་མཐོང་བ་གཅིག་ཏུ་སྲེ་བར་བྱེད་
པའི་ བདག་ཉིད་ཅན་ཡིན་པའི་ཕྱིར་རོ། །རྩ་བའི་ཁྱབ་པ་བསྒྲུབ་པ་ནི་བརྡ་མི་འཛིན་པ་ལ་རྟོག་མེད་
ཀྱིས་ཁྱབ་སྟེ། རྟོག་པ་ནི་བརྡ་དྲན་པའི་རྒྱུ་ཅན་ཡིན་ལ། དེ་མེད་ན་རྒྱུ་མེད་པའི་ཕྱིར་རོ། །དེས་
ན་གང་བརྡ་མི་འཛིན་པ་དེ་ལ་སྒྲ་སྦྱོར་གྱི་རྟོག་པ་མེད་དེ་བུམ་པ་བཞིན། དབང་པོའི་ཤེས་པའང་བརྡ་
མི་འཛིན་ནོ་ཞེས་པ་རྒྱུ་མ་ད་མི གས་པའོ། །དབང་པོའི་ཤེས་པས་བརྡ་མི་འཛིན་པ་སྔ་ཕྱི་འཛིན་པས་
སྟོང་པས་བསྒྲུབས་པ་ཡིན་ནའང་དེ་ཉིད་གསལ་བར་སྒྲུབ་པའི་ཕྱིར། གཞན་ལ་འཇུག་སེམས་ཅན་
གྱི་ཡང་། །མིག་གིས་གཟུགས་དག་མཐོང་གྱུར་པ། །དེར་ནི་གསལ་བ་དེ་ཡི་བརྡ། །
མི་འཛིན་དེས་བསྐྱེད་རྟོག་པའང་མེད། །དབང་པོའི་ཤེས་པ་ཆོས་ཅན་ནོ། །བརྡ་མི་འཛིན་
་
267



པ་ནི་དམ་བཅའ་བའོ། །རྟོག་པ་ཡུལ་གཞན་སྒྲ་ལ་སོགས་པ་ལ་འཇུག་པ་ནའང་། མིག་གིས་གཟུགས་
དག་མཐོང་བར་ གྱུར་པའི་ཕྱིར་རོ་ཞེས་པ་རྟགས་སོ། །སྐབས་དེར་ནི་གསལ་ བར་དེའི་བརྡ་མི་འཛིན་
པར་གྲུབ་སྟེ། དེའི་ཚེ་བརྡ་འཛིན་ན་ནི་རྟོག་གཉིས་ཅིག་ཅིར་དུ་འཇུག་པར་འགྱུར་བས་སོ། །བརྡ་མི་
འཛིན་པ་དེས་ན་བརྡ་དེས་བསྐྱེད་པའི་རྟོག་པ་ཡང་མེད་དོ། །
གཉིས་པ་རྟོག་བཅས་དགག་པ་ལ་བཞི་ལས། དང་པོ་དབང་ཤེས་འདོད་པས་འཇུག་པར་ཐལ་བ་
ནི། གང་ལ་སྒྲ་ནི་ངེས་འགོད་པ། །དེ་ལ་རྟོག་པ་སྐྱེ་བར་འགྱུར། །དེས་ན་དབང་
སྐྱེས་འདོད་པ་ཡིས། །འཇུག་འགྱུར་ཕྱི་རོལ་མཐོང་མི་འགྱུར། །དབང་སྐྱེས་ཆོས་ཅན་ནོ།།
འདོད་པས་འཇུག་པར་འགྱུར་བའམ། ཕྱི་རོལ་དོན་ཉེ་བ་ལ་ལྟོས་པ་མ་ཡིན་པར་ཐལ་བ་དམ་བཅའ་
བའོ། །སྒྲ་དོན་ལས་སྐྱེས་པའི་ཕྱིར་ཞེས་པ་ནི་རྟགས་སོ། །དེའི་ཕྱོགས་ཆོས་ནི་རྐང་པ་སྔ་མ་གཉིས་
ཏེ། གང་རྟོག་པ་ཡིན་པ་དེ་ནི་སྒྲ་དོན་ལས་སྐྱེས་པ་ཡིན་ཏེ། སྟག་མགོ་དགུ་པར་རྟོག་པ་བཞིན།
དབང་པོའི་ཤེས་པ་ཡང་རྟོག་པར་ཁས་བླངས་སོ། །ཞེས་པ་རང་བཞིན་ནོ། རྟོག་པ་ལ་འདོད་པས་
འཇུག་པས་མ་ཁྱབ་བོ་ཞེ་ན། འདོད་པས་མི་འཇུག་ན་དོན་མ་ལོག་ན་འདོད་པ་ལོག་ཀྱང་མི་ལྡོག་པར་
མི་འགྱུར་བ་ལས་རྐྱེན་གསུམ་ཚོགས་པའི་ཚེའང་སྒྲ་ལ་རྟོག་པར་འདོད་པའི་ཚེ་གཟུགས་ལ་རྟོག་པ་མེད་པས་
འདོད་པས་འཇུག་པར་གྲུབ་བོ། །གཞན་ཡང་དབང་སྐྱེས་ཆོས་ཅན་ནོ། །ཕྱི་རོལ་མཐོང་མི་འགྱུར་
དམ་བཅའ་བའོ། །རྟོག་པ་ཡིན་པའི་ཕྱིར་རོ། །ལོང་བའི་རྟོག་པ་བཞིན་ཞེས་པ་འགལ་ཁྱབ་
དམིགས་པའོ། ། །
གཉིས་པ་དོན་རིག་ད་ལྟར་བ་མི་རྟོགས་པར་ཐལ་བ་ནི། གཟུགས་ལ་གཟུགས་ཞེས་མཐོང་བ་
ན། །དེ་བློ་ཞེས་ནི་ཇི་ལྟར་མཐོང༌། །དེ་ཡི་ཉམས་སུ་མྱོང་བའང་ཡོད། །དེ་ནི་རྟོག་
མེད་ཇི་ལྟར་ཡིན། །དབང་པོའི་ཤེས་པ་རྟོག་པ་དང་བཅས་པ་ཡིན་ན། དབང་ཤེས་ཀྱིས་གཟུགས་
ལ་གཟུགས་སོ་ཞེས་རྟོག་ཅིང་མཐོང་བ་དེའི་ཡུལ་ཅན་དེ་གཟུགས་འཛིན་གྱི་ཤེས་པ་ཡིན་ནོ་ཞེས་མི་རྟོགས་་་
པར་ཐལ་བའོ། །འདོད་ན་ནི་དེའི་ཚེའང་གཟུགས་འཛིན་གྱི་ཤེས་པའོ་ཞེས་ཉམས་སུ་མྱོང་བ་ཡོད་པར་
མངོན་སུམ་གྱིས་གྲུབ་བོ། །འདིས་ནི་བོད་རྣམས་ཡུལ་དེ་འཛིན་དུ་དངོས་སུ་གྲུབ་པས་བློ་དེ་འཇལ་དུ་
ཤུགས་ལ་གྲུབ་པར་འདོད་པ་ཡང་བཀག་པ་ ཡིན་ཏེ། ཐལ་བ་འདིའི་ལན་ཡང་དེ་ཉིད་བརྗོད་པར་རིགས་
པས་སོ། །དབང་པོའི་ཤེས་པ་དེ་ཉིད་ཀྱིས་གཟུགས་འཛིན་གྱི་ཤེས་པ་ཡིན་ནོ་ཞེས་མྱོང་བར་འདོད་པ་
ཡིན་ན་ནི། རྟོག་གཉིས་ཅིག་ཅར་འཇུག་པར་འགྱུར་བ་ལས་རྟོག་གཉིས་ཅིག་ཅར་མཐོང་བའང་མེད་
268



དོ། །རྟོག་གཉིས་ཅིག་ཅར་འཇུག་པ་མེད་པར་བསྟན་པ་དེས་ནི་དབང་ཤེས་དང་དུས་མཚུངས་པའི་
རྣམ་པར་ཤེས་པ་གཞན་གྱིས་མྱོང་བར་འདོད་པ་དགག་པའང་བསྟན་པ་ཡིན་ནོ། །
གསུམ་པ་དོན་རིག་འདུས་པ་མི་རྟོགས་པར་ཐལ་བ་ནི། དེའི་རྗེས་སུ་སྐྱེས་པའི་ཤེས་པས་སྔ་མ་དེ་མྱོང་
བ་ཡིན་ནོ་ཞེ་ན། འདས་པ་ལ་ནི་དྲན་པར་འགྱུར། །དེ་ལྟ་ན་དོན་རིག་ཕྱི་མ་དེས་སྔ་མ་དྲན་
པར་འགྱུར་ཏེ་འདས་པ་མྱོང་ངོ་ཞེས་རྟོག་པས་སོ། དྲན་པར་འདོད་ན་ཡང་མི་འཐད་དེ། རྒྱུ་མྱོང་
བ་མེད་པ་ལ་དྲན་པ་དེ་ཇི་ལྟར་སྐྱེ་བར་འགྱུར། བློ་རང་གིས་རང་མ་མྱོང་ན། རང་བློའི་བློ་དང་
གཞན་གྱི་བློ། །ཡོངས་གཅོད་ངོ་བོ་གཅིག་ཏུ་འགྱུར། །ཏེ། བློ་ལྐོག་ཏུ་གྱུར་པ་དང་བློ་གཞན་
གྱིས་རྟོགས་པར་བྱེད་དགོས་པས་སོ། །དོན་རིག་འདས་པ་དཔེ་དག་དང་། །བྲལ་ཞིང་
རྟགས་ནི་ཡོད་མིན་ཏེ། །ཅིས་གྲུབ་གང་ཕྱིར་དེ་ལ་ནི། །མངོན་སུམ་མ་ཡིན་རྟགས་ཅན་
མིན། །དོན་རིག་ད་ལྟར་བའི་ཚུལ་གྱིས་རྟོ གས་པ་མེད་ཅིང་བློ་ཕྱི་མས་རྟོགས་པར་བྱེད་ན་མངོན་སུམ་
གྱིས་གྲུབ་པ་མ་ཡིན་ཞིང༌། རྟ གས་ཅན་མིན་ཏེ་ནམ་ཡང་བློ་མངོན་སུམ་གྱིས་མ་རྟོགས་ན་དཔེ་མེད་པའི་
ཕྱིར་རང་ལ་བློ་རྟགས་ཀྱི་འབྲེལ་བ་མ་གྲུབ་པ་དང་། དོན་རིག་འདས་པ་མ་གྲུབ་པ་ཉིད་ཀྱིས་རྟགས་
ཐམས་ཅད་ཀྱི་རྟེན་ཡང་མ་གྲུབ་པར་འགྱུར་ཏེ། ཆོས་ཅན་ཉིད་མ་གྲུབ་པའི་ཕྱིར་དོན་རིག་འདས་པ་
འདི་ཅི་ཡིས་ཀྱང་མ་གྲུབ་པར་འགྱུར་རོ། །གལ་ཏེ་བློ་སྔ་མ་དེའི་ངོ་བོར་སྣང་བ་ཅན་སྔ་མ་འགགས་མ་
ཐག་པའི་བློ་ཕྱི་མ་དེས་འཛིན་པར་འགྱུར་བ་ཡིན་ཏེ། དཔེར་ན་སྐད་ཅིག་སྔ་མའི་གཟུགས་ལ་སོགས་པ་
དེའི་རྗེས་སུ་སྐྱེས་པའི་རྣམ་ པར་ཤེས་པས་འཛིན་པ་ བཞིན་ནོ། །དེའི་ཕྱིར་འདི་དྲན་པར་ཡང་མི་འགྱུར་
རོ་ཞེ་ན། སྔ་བློ་དེ་ཉིད་འཛིན་མི་འགྱུར། འགགས་མ་ཐག་པའི་ཤེས་པ་སྐད་ཅིག་གཅིག་པོ་དེ་རྟོགས་
སུ་ཚུད་ནའང་། དེ་ཡི་ཡང་སྔ་མ་ལ་སོགས་པ་སྔ་མ་སྔ་མ་རྣམས་འཛིན་ཅིང་མྱོང་བར་མི་འགྱུར་ཏེ།
གཟུགས་སོགས་ཀྱི་ཤེས་པས་སྐད་ཅིག་སྔ་མའི་གཟུགས་ཙམ་ཤེས་ཀྱི། དེའི་ཡང་སྔ་མ་ལ་སོགས་པ་མི་
རྟོགས་པ་བཞིན་ནོ། །ཇི་ལྟར་དབང་པོའི་ཤེས་པ་རྟོག་བཅས་ཡིན་ལ་དབང་ཤེས་རང་ཡུལ་དུ་བྱས་པའི་
ཡུལ་ཅན་གྱི་བློ་རྣམ་ཤེས་དེ་རྟོག་མེད་ཡིན་པས་དེས་དབང་ཤེས་དེ་མྱོང་བ་ཡིན་ནོ་ཞེ་ན། མྱོང་བྱེད་ཀྱི་
བློ་དེ་རྟོག་མེད་ཡིན་པར་གང་གིས་གྲུབ། ཅེས་དྲིས་པ་ན་དེ་རྟོག་མེད་ཡིན་ཏེ་རང་ཡུལ་ལ་ བརྡ་བྱ་བར་
མི་ནུས་བ་འཛིན་པའི་ཕྱིར་རོ། །ཞེ་ན། དེ་བཞིན་བརྡ་བྱར་མི་ནུས་པ། །གཞན་ཡང་རྟོག་
པ་མེད་པར་འགྱུར། །མྱོང་བྱེད་ཀྱི་བློ་དེ་ལ་བརྡ་བྱ་བར་མི་ནུས་པས་རྟོག་པ་མེད་པ་དེ་བཞིན་དུ།
དབང་པོའི་ཤེས་པ་ཡང་རྟོག་པ་མེད་པར་འགྱུར་ཏེ་རང་ཡུལ་ལ་བརྡ་བྱ་བར་མི་ནུས་པའི་ཕྱིར་རོ། ། །
269



བཞི་པ་དོན་རང་མཚན་མི་རྟོགས་པར་ཐལ་བ་ནི། སྤྱི་བརྗོད་ངང་ཚུལ་ཅན་སྒྲ་དང་། །
རྟོག་པའང་དེ་དང་དོན་གཅིག་ན། །རྟོག་པ་མེད་པ་མེད་ན་ནི། །ཁྱད་པར་གང་གིས་
རྟོགས་པར་འགྱུར། །སྒྲས་བརྗོད་པར་བྱ་བའི་ཡུལ་དང་། རྟོག་པའི་ཡུལ་ནི་སྤྱི་ཡིན་ལ་དབང་
ཤེས་ཀྱང་རྟོག་པ་ཡིན་ན་རྟོག་མེད་ཀྱི་ཤེས་པ་ནི་མེད་ལ་རྟོག་པས་ནི་རང་མཚན་མི་འཛིན་པའི་ཕྱིར་ཁྱད་་་་
པར་རྟོགས་པའི་བློ་མེད་པར་འགྱུར་རོ། །གལ་ཏེ་རང་མཚན་རྟོ གས་པར་བྱེད་པའི་བློ་རྟོག་མེད་
འགའ་ཞིག་ཀྱང་ཡོད་དོ་ཞེ་ན། དེ་དང་མཚུངས་རྒྱུ་ཅན། ཐམས་ཅད་དེ་བཞིན། རང་
མཚན་རྟོགས་པའི་བློ་རྟོག་མེད་དེ་ཡང་རྐྱེན་གསུམ་ལས་བྱུང་བ་ཙམ་ཡིན་ལ་དབང་ཤེས་གཞན་ཡང་དེ་དང་
རྒྱུ་མཚུངས་པ་ཅན་ཡིན་པས་དབང་ཤེས་གཞན་ཐམས་ཅད་ཀྱང་རང་མཚན་འཛིན་པ་དེ་བཞིན་དུ་རྟོག་པ་་
མེད་པར་འགྱུར་རོ། །
གསུམ་པ་དབང་ཤེས་དང་རྟོག་པ་ཐ་དད་དུ་བསྟན་པ་ལ་གཉིས་ལས། དང་པོ་རྒྱུ་ཐ་དད་དུ་བསྟན་
པ་ནི། འབྲས་བདག་ཉིད། ཐ་དད་རྒྱུ་ཐ་དད་ལས་ཡིན། །གང་རྒྱུ་ཐ་དད་པ་ལས་སྐྱེས་
པ་དེ་ནི་འབྲས་བུའི་བདག་ཉིད་ཐ་དད་པ་ཡིན་ཏེ། དུ་བ་དང་མྱུ་གུ་བཞིན། དབང་ཤེས་དང་རྟོག་
པའང་རྒྱུ་ཐ་དད་ལས་སྐྱེས་པའོ་ཞེས་པ་ རང་ བཞིན་ནོ། །དེའི་ཕྱོགས་ཆོས་བསྒྲུབ་པའི་ཕྱིར། ཕྱི་
རོལ་དོན་ལ་ལྟོས་མེད་པར། །བརྡ་དྲན་པ་ལ་སྦྱོར་བ་ཡིན། །དེ་བཞིན་བརྡ་ལ་ལྟོས་མེད་
པར། །དངོས་ནུས་ཉིད་ལས་མི ག་བློར་འགྱུར། །རྟོག་པ་ནི་ཕྱི་རོལ་གྱི་དོན་ལ་ལྟོས་པ་མེད་
པར་བརྡ་དྲན་པ་ལས་སྦྱོར་བ་ཡིན་ལ། དབང་ཤེས་ནི་བརྡ་ལ་ལྟོས་པ་མེད་པར་དོན་དངོས་པོའི་ནུས་པ་
ལས་སྐྱེ་བར་འགྱུར་བའི་ཕྱིར་རྒྱུ་ཐ་དད་པར་གྲུབ་བོ། །
གཉིས་པ་ཐ་མི་དད་དགག་པ་ནི། གལ་ཏེ་གཟུགས་ནི་བརྡ་དྲན་ལ། །བལྟོས་ནས་
དབང་པོའི་བློ་བསྐྱེད་པ་དག་ལ། །ནུས་ལྡན་དུ་འགྱུར་གྱི་བརྡ་ལ་ལྟོས་མེད་མ་ཡིན་ནོ་ཞེ་ན།
རྟགས་བཞིན་དྲན་པ་ཉིད་ལ་འགྱུར། །དེ་ལྟ་ན་དབང་ཤེས་དྲན་པ་ལས་སྐྱེ་བར་འགྱུར་ཏེ། དཔེར་
ན་རྟགས་ཀྱི་མཚན་གཞི་ཉིད་ཀྱིས་རྗེས་དཔག་བསྐྱེད་པ་མིན་པར་རྨ་བྱའི་སྒྲ་དང་རྨ་བྱའི་འབྲེལ་བ་དྲན་པ་་་
ལས་རྗེས་དཔག་སྐྱེ་བ་བཞིན་ནོ། །དེ་ནི་དེ་འབྲེལ་སྐྱེ་བའི་ཕྱིར། །དྲན་ལས་དབང་བློ་འགྱུར་
བའམ་མིན། །དེ་ལས་དུས་གཞན་དུ་ཡང་འགྱུར། །ལ་ལར་རྣམ་གཡེང་སྲིད་ཕྱིར་རོ། །ད བང་
ཤེས་དྲན་བདེ་དང་འབྲེལ་ཞིང་དྲན་ཡུལ་ལ་དམིགས་ནས་སྐྱེ་བ་ཡིན་པའི་ཕྱིར་དྲན་པ་ཙམ་ལས་དབང་བློ་་་
སྐྱེ་བ་འགྱུར་པའམ། དྲན་པ་ཙམ་ལས་སྐྱེ་ན་ནི་དོན་ཉེ་བ་ལ་མི་ལྟོས་པར་འགྱུར་ལ་དོན་ཉེ་བ་ལ་ལྟོས་
270



ན་ནི་དྲན་པ་ལས་ད བང་བློ་སྐྱེ་བ་མ་ཡིན་པར་འགྱུར་རོ། །དྲན་པ་ཙམ་ལས་སྐྱེ་ན་དོན་ཉེ་བ་དེ་ལས་
དུས་གཞན་དུ་ཡང་དབང་བློ་སྐྱེ་བར་འགྱུར་ལ། རྐྱེན་གསུམ་ཚང་བའི་ཚེ་ཡང་དྲན་པ་ཡུལ་གཞན་ལ་རྣམ་་
པར་གཡེང་པ་སྲིད་པའི་ཕྱིར་དབང་ཤེས་མི་སྐྱེ་བར་འགྱུར་རོ། །གལ་ཏེ་དོན་དེས་རིམ་གྱིས་དྲན་པ་་
དང་དབང་ཤེས་གཉིས་ཀའི་རྒྱུ་བྱེད་པ་ཡིན་པས། དོན་གྱིས་དང་པོར་དྲན་པ་བསྐྱེད་དེ་ཕྱིས་དོན་དང་
དྲན་པ་གཉིས་ཀས་དབང་ཤེས་བསྐྱེད་པ་ ཡིན་ནོ། །ཞེ་ན། ཐ་དད་མེད་ཕྱིར་སྔར་ཉིད་འགྱུར། །
སྔ་ཕྱི་གཉིས་ཀའི་དོན་ལ་ཐ་དད་པའི་ཁྱད་པར་མེད་པའི་ཕྱིར། སྔ་རོལ་དྲན་པའི་དུས་ཉིད་ན་རང་དབང་
ཤེས་བསྐྱེད་པར་འགྱུར་རོ། །དྲན་པའི་ཡུལ་ནི་སྐད་ཅིག་སྔ་མ་ཡིན་ལ་དབང་པོའི་བློ་སྐྱེ་བའི་རྒྱུ་གཞན་
སྐད་ཅིག་གཉིས་པ་ཡིན་ནོ། ཞེ་ན། དབང་ཤེས་དེ་ལའང་དྲན་པ་དོན་མེད་འགྱུར་ཏེ། དྲན་
པ་མེད་ཀྱང་རྐྱེན་གསུམ་ཡོད་ན་དབང་ཤེས་སྐྱེ་ལ་དྲན་པ་ཡོད་ཀྱང་རྐྱེན་གསུམ་མེད་ན་དབང་ཤེས་མེ་སྐྱེ་་་་་
བའི་ཕྱིར་རོ། །བརྡ་དྲན་ཇི་ལྟར་བརྡར་བཏགས་པ། །གྲུབ་པའི་དོན་དུ་འདོད་པ་དང་། །
ཁྱད་པར་བརྡར་བཏགས་མེད་འཛིན་ན། ། །དེ་ལ་དྲན་པ་དོན་ཅི་ཡོད། །གལ་ཏེ་དྲན་པ་
དང་ལྷན་ཅིག་པའི་དབང་པོས་དེའི་རང་བཞིན་དུ་སྣང་བ་ཡིན་ནོ་ཞེ་ན་དེ་ལྟ་ན་དྲན་པ་མེད་ན་དེའི་་་་་་་་
རང་བཞིན་དུ་སྣང་བ་མེད་པར་འགྱུར་བ་ལས་དེ་མེད་ཀྱང་དེའི་རང་བཞིན་སྣང་བའི་ཕྱིར་རོ། །དེས་
ན་བརྡ་དྲན་ནི་དོན་གང་ལ་ཇི་ལྟར་བརྡར་བཏགས་པ་དེ་འདིའོ་ཞེས་བློ་ངོར་གྲུབ་པར་འདོད་པ་ཡིན་པ་་་་་
དང༌། དབང་ཤེས་ཀྱིས་ཁྱད་པར་བརྡར་བཏགས་པ་མེད་པ་འཛིན་ན་དེ་ལ་སྔར་དྲན་པ་བསྐྱེད་པ་དོན་
ཅི་ཡོད། དབང་ཤེས་ཁྱད་པར་བརྡར་བཏགས་པ་མེད་པ་འཛིན་པ་མ་ཡིན་གྱི། སྤྱི་ཙམ་འཛིན་
པར་འདོད་པ་ཡིན་ནོ་ཞེ་ན་དེ་ལྟ་ན་དབང་ཤེས་བསྐྱེད་པ་དེ་ཁྱད་པར་ལ་ལྟོས་མི་རུང་ངོ༌། །
གཉིས་པ་མཚན་གཞི་སོ་སོའི་དོན་གཏན་ལ་དབབ་པ་ལ་བཞི་སྟེ། དབང་པོ་དང་། ཡིད་དང་།
རང་རིག་དང་། རྣལ་འབྱོར་མངོན་སུམ་མོ། །
དང་པོ་ལ་གསུམ་ལས། དང་པོ་མཚན་གཞི་ངོས་གཟུང་བ་ནི། དེ་ཕྱིར་མིག་དང་གཟུགས་
དག་ལ། །བརྟེན་ནས་མིག་བློ་སྐྱེ་བར་འགྱུར། །དབང་ཤེས་བརྡ་ལ་མི་ལྟོས་པ་དེའི་ཕྱིར་བདག་
རྐྱེན་མིག་གི་དབང་པོ་དང་། དམིགས་པའི་རྐྱེན་གཟུགས་དང་། དེ་ལ་ཐག་རྐྱེན་ཡིད་ལ་བྱེད་པ་སྔ་
མ་སྟེ་རྐྱེན་གསུམ་ལ་བརྟེན་ནས་མིག་གི་བློ་སྟེ། དབང་པོའི་མངོན་སུམ་སྐྱེ་བར་འགྱུར་རོ། །མིག་ལ་
སོགས་པའི་དབང་པོ་དེ་ཡང་ཟར་མའི་མེ་ཏོག་ལྟ་བུ་ཡོད་དོ་ཞེས་འདོད་ནའང་། ཁྱད་པར་བ་དེ་ལྟ་བུ་
མི་འདོད་ཀྱི་འབྱུང་བ་བཞི་དག་རྒྱུར་བྱས་པ་གཟུགས་ཅན་དངས་པ་ཡུལ་གྱི་རྣམ་པ་འཆར་རུང་དུ་གྱུར་པ་་་
271



“ཚུར་རོལ་མཐོང་བ་རྣམས་ལ་བསྟན་དུ་མེད་ཅིང་ཐོགས་པ་དང་བཅས་པར་འདོད་དོ། །རྣལ་འབྱོར་སྤྱོད་
པ་བ་དག་གིས་ཀུན་གཞིའི་རྣམ་ཤེས་ཀྱི་ནུས་པའི་ཁྱད་པར་འགའ་ཞིག་གཟུགས་སུ་སྣང་བའི་བག་ཆགས་་་་
སད་རུང་ལ་མིག་གི་དབང་པོ་ཞེས་འདོད་དོ། །ཡུལ་གཟུགས་དེ་ཡང་རགས་པ་ཐག་ཉེ་བ་བར་མ་ཆོད་
པ་རྐྱེན་གཞན་དང་ཕྲད་དུས་ཀྱི་དེ་ཉིད་དམིགས་རྐྱེན་ཡིན་ནོ། །ཡིད་ལ་བྱེད་པ་ཡང་རྐྱེན་གཞན་དང་
་ ཕྲད་དུས་བློ་རིག་པ་ཡུལ་ལ་གཡོ་བའི་རྣམ་པ་ཅན་ཡིན་ནོ། །
གཉིས་པ་མཚོན་བྱ་དབང་ཤེས་ཀྱི་ཐ་སྙད་ལ་བརྩད་པ་སྤང་བ་ལ། རྩོད་པ་ནི། གལ་ཏེ་མངོན་
སུམ་གྱི་ཤེས་པ་བསྐྱེད་པར་བྱེད་པ་ལ། །དབང་པོ་ནུས་ལྡན་ཡིན་པ་བཞིན་དུ་ཡུལ་ཀྱང་ནུས་
་ ལྡན་ཡིན། །པས། འོ་ན་ཅིའི་ཕྱིར་རྐྱེན་དེ་གཉིས་ཀ་ལ་རག་ལས། །པ་ལ་སྐྱེ་བ་དེ་ནི་ཡུལ་
དེའི་སྒྲས་ཅིའི་ཕྱིར་མི་བརྗོད། །པར་དབང་ཤེས་ཞེས་དབང་པོ་ཁོ་ནའི་སྒྲས་སྟོན་པར་བྱེད་ཅེ་ན།
དེའི་ལན་དུ། གོ་བར་བྱེད་པ་ཉིད་མཐོང་ནས། །ཐ་སྙད་ངེས་པར་སྦྱར་བ་ཡིན། །དབང་
པོའི་ཐ་སྙད་ལ་དེ་ཡོད། །སྦྱར་བར་བྱ་བའང་དེ་ཆོས་ཡིན། །དབང་ཤེས་ཞེས་བརྗོད་པ་
ན་དོན་དེ་ཐུན་མོང་མ་ཡིན་པར་གོ་བར་བྱེད་པ་ཉིད་མཐོང་ནས། དབང་པོའི་ཐ་སྙད་ངེས་པར་སྦྱར་བ་
ཡིན་གྱི་ཡུལ་གྱི་ཤེས་པ་ལ་སོགས་པས་ནི་དོན་དེ་ཐུན་མོང་མ་ ཡིན་པར་གོ་བར་མི་ནུས་ཏེ། ཡིད་ཀྱི་མངོན་
སུམ་ལ་སོགས་པ་ཤེས་པ་གཞན་ཡང་ཡུལ་ཤེས་པ་ཡིན་པས་སོ། །དབང་པོའི་ཐ་སྙད་ལ་ནི་དོན་དེ་ཐུན་
མོང་མ་ཡིན་པར་གོ་བར་བྱེད་པ་དེ་ཡོད་ལ། ཐ་སྙད་སྦྱར་བར་བྱ་བ་དེ་ཐམས་ཅད་ཀྱང་དོན་དེ་ཐུན་
མོང་མ་ཡིན་པར་གོ་བར་བྱེད་པ་དེ་དེའི་ཆོས་ཡིན་ནོ། །དེ་སྐད་དུ་ཡང་། དབང་པོ་ཐུན་མོང་མིན་
རྒྱུའི་ཕྱིར། །དེའི་ཐ་སྙད་དབང་པོས་བྱས། །ཞེས་སོ། །དེ་ཕྱིར་ཐ་སྙད་འདི་ལ་ནི། །
སྦྱར་བྱ་རང་བཞིན་རྟགས་ཡིན་ཏེ། །ཁྱབ་པར་བྱེད་པའི་རང་བཞིན་ནི། །ལོག་པའི་
ཕྱིར་ན་ལྡོག་པར་འགྱུར། །དབང་ཤེས་ཞེས་པའི་ཐ་སྙད་འདི་སྦྱར་བར་བྱ་བ་ཡིན་ཏེ། ཞེས་པ་
ནི་དམ་བཅའ་བའོ། །དོན་དེ་ཐུན་མོང་མ་ཡིན་པར་གོ་བར་ནུས་པའི་ཕྱིར་དཔེར་ན་གཟུགས་འཛིན་
ལ་མིག་ཤེས་བཞིན་ནོ། །ཞེས་པ་ནི་རང་བཞིན་གྱི་རྟགས་ཡིན་ཏེ། ཁྱབ་པར་བྱེད་པའི་རང་བཞིན་
དོན་དེ་ཉིད་གོ་བ་ནི་ལོག་པའི་ཕྱིར་ན་རང་བཞིན་ཅན་པོ་ཁྱབ་བྱ་རྟོག་ལྡན་བརྡ་འདོགས་པ་དེ་ལྡོག་པར་་་་
འ གྱུར་བས་སོ། །
གསུམ་པ་མཚན་ཉིད་རྟོག་བྲལ་ལ་བརྩད་པ་སྤང་བ་ལ་གཉིས་ལས། ། དང་པོ་རྩོད་པ་དགོད་པ་ནི།
བཅོམ་ལྡན་འདས་ཀྱིས་རྣམ་པར་ཤེས་པའི་ཚོགས་ལྔ་ནི་བསགས་པ་ལ་དམིགས་པ་ཡིན་ནོ་ཞེས་གསུངས་ལ་་
.272



བསགས་པ་དག་ནི་ཚོགས་པ་ཡིན་ལ་དེ་ནི་ཚོགས་པའི་སྤྱི་ཡིན་པས་དེ་འཛིན་ པར་བྱེད་པ་ལ་དབང་
པོའི་བློ་དེ་ཡང་གདོན་མི་ཟ་བར་རྣམ་པར་རྟོག་པ་དང་རྗེས་སུ་འབྲེལ་བར་འགྱུར་ཏེ་སྤྱི་འཛིན་པའི་
བློ་ ཡིན་པའི་ཕྱིར་རོ། །མདོ་ལས་ཀྱང་། དེ་དོན་དུ་མས་བསྐྱེད་པའི་ཕྱིར། །རང་རང་དོན་སྤྱིའི་
སྤྱོད་ཡུལ་ཅན། །ཞེས་འབྱུང་ལ། སློབ་དཔོན་དབྱིག་གཉེན་གྱིས་ཀྱང་། ཡིག་གིས་གཟུང་པར་
བྱ་བ་ཉིད་ལ་སོགས་པ་སྐྱེ་མཆེད་ཀྱི་རང་གི་མཚན་ཉིད་དེ་ལ་རང་གི་མཚན་ཉིད་ཀྱི་ཡུལ་ཅན་དེ་དག་རྣམ་་་་
པར་ཤེས་པའི་ཚོགས་ ལྟར་འདོད་ཀྱི་རྫས་ཀྱི་མཚན་ཉིད་ལ་ནི་མ་ཡིན་ནོ། །ཞེས་བཤད་པས་སྐྱེ་མཆེད་
ཀྱི་རང་གི་མཚན་ཉིད་རྣམ་པར་ཤེས་པའི་ཚོགས་ལྟར་འདོད་པ་ནི་སྤྱི་ཡིན་ལ། རྫས་ཀྱི་མཚན་ཉིད་ལ་མ་
ཡིན་ཞེས་པ་ནི་རྡུལ་ཕྲན་མ་ཡིན་ཞེས་པ་སྟེ། དཀའ་འགྲེལ་ལས་རྫས་ཀྱི་རང་གི་མཚན་ཉིད་ཀྱིས་ནི་མ་
ཡིན་ནོ་ཞེས་བྱ་བ་འདིས་ཀྱང་རྡུལ་ཕྲ་རབ་ཀྱི་རྫས་གཅིག་གི་ངེས་པ་བསལ་པར་ལྟ་བུའོ། །ཞེས་འབྱུང་བས་་
སོ། །མཛོད་མཛད་པས་ཡན་ལག་ཅན་གྱི་རྫས་གཅིག་གི་སྤྱོད་ཡུལ་མིན་ཞེས་པར་འཆད་དོ། །
གཉིས་པ་ལན་ལ་གསུམ་སྟེ། དོན་ཁས་བླངས་ལ་ལན་གདབ་པ་དང་། ཁས་མ་བླངས་པའི་
ལན་ དང་། དོན་ཁས་བླངས་པ་ལ་རྩོད་པ་སྤང་བའོ། །
དང་པོ་ལ་གསུམ་ལས། དང་པོ་ལན་དངོས་ནི། དོན་གཞན་དང་ནི་མངོན་འབྲེལ་ཕྱིར། །
རྡུལ་ཕྲན་གཞན་གང་སྐྱེ་འགྱུར་བ། །དེ་དག་བསགས་བཤད་དེ་དག་ནི། །ཤེས་པ་སྐྱེ་བའི་རྒྱུ་
མཚན་ཡིན། །རྡུལ་ཕྲན་དེ་ནི་རེ་རེ་བ་མ་ཡིན་གྱི་དོན་གཞན་ཟླ་བོ་དང་མངོན་པར་འབྲེལ་བའི་ཕྱིར་
རྡུལ་ཕྲན་ལས་ཕྲ་མོ་དང༌། དེ་ལས་ཆུ་དང༌། ལྕགས་དང༌། རི་བོང་དང་། ལུག་དང༌། གླང་
དང༌། ཉི་ཟེར་དང་། སྲོ་མ་དང་། ཤིག་དང་། ནས་དང་། སོར་ལ་སོགས་པ་སྔ་མ་བདུན་
བདུན་ལས་ཕྱི་མ་གཞན་ གང་སྐྱེ་བར་འགྱུར་བ་དེ་དག་ཤེས་པ་སྐྱེ་བའི་རྒྱུ་མཚན་ནམ་ཡུལ་ཡིན་པ་དེས་ན་་་་་་
བསགས་པ་ལ་དམིགས་པ་ཞེས་བཤད་པ་ཡིན་ནོ། །སློབ་དཔོན་དབྱིག་གཉེན་གྱིས་གསུངས་པ་དེ་ཡང་།
རྡུལ་ཕྲན་གཞན་དག་མེད་པར་ནི། །རྡུལ་ཕྲན་ཁྱད་པར་དེ་ཡང་མེད། །ཤེས་དེ་གཅིག་
ལ་ངེས་མིན་ཕྱིར། །སྤྱི་ཡི་སྤྱོད་ཡུལ་ཅན་དུ་བཤད། །རྡུལ་ཕྲན་སྔ་མ་སྔ་མ་གཞན་དག་མེད་
པར་ནི་ཕྱི་མ་ཕྱི་མའི་རྡུལ་ཕྲན་ཁྱད་པར་ཅན་དག་ཀྱང་མེད་པས། དབང་པོའི་ཤེས་པ་དེ་ཡང་རྡུལ་ཕྲན་རེ་
རེ་བ་ལས་སྐྱེ་བར་ངེས་པ་མ་ཡིན་པའི་ཕྱིར་སྤྱིའི་སྤྱོད་ཡུལ་ཅན་དུ་བཤད་པའོ། །མདོར་ན་རྣམ་པར་
ཤེས་པའི་ཡུལ་ནི་ཚོགས་པའི་སྤྱི་ཡིན་ལ། དེ་ནི་ རང་གི་མཚན་ཉིད་ཉིད་ཡིན་པས་དེ་འཛིན་ཀྱང་རྟོག་པར་
མི་འགྱུར་གྱི་དོན་སྤྱི་འཛིན་ན་རྟོག་པར་འ གྱུར་བ་ཡིན་ནོ་ཞེས་པའི་དོན་ཏོ། །
273



གཉིས་པ་དེ་ལ་མི་འཐད་པ་སྤང་བ་ལ། རྩོད་པ་ནི། གལ་ཏེ་རྣམ་པར་ཤེས་པའི་སྐྱེ་མཆེད་
གཅིག་ཡིན་ཁང་། ཅིག་ཅར་དོན་དུ་མ་འཛིན་པ་རིགས་པ་མ་ཡིན་ཏེ། ཡིད་དོན་གཅིག་
དང་འབྲེལ་བར་གྱུར་པ་ན་དེ་ཉིད་ཀྱི་ཚེ་གཞན་དང་འབྲེལ་བར་མི་རིགས་པའི་ཕྱིར་རོ། །ཡང་ན་ནི་
ཡན་ལག་ཅན་གྱི་རྫས་གཅིག་ཉིད་ཁས་བླང་དགོས་པར་འགྱུར་རོ་ཞེ་ན། ཏིལ་སོགས་ཐ་དད་ལ་ཇི་
ལྟར། །དེ་ལྟ་ན་ཏིལ་ལ་སོགས་པ་འབྲུ་ཐ་དད་པ་དུ་མ་དེ་ལ་རྣམ་པར་ཤེས་པ་ཇི་ལྟར་འཛིན་པར་བྱེད་
དེ་དེ་རྣམས་ནི་རྡུལ་རིགས་མི་གཅིག་པས་རྫས་རྩོམ་པ་མེད་པའི་ཕྱིར་རོ། །ཏིལ་སོགས་དུ་མ་འདི་ལ་
རིམ་གྱིས་འཛིན་ཀྱང་མགྱོགས་པའི་ཕྱིར་གཅིག་ཏུ་འཛིན་པར་སྣང་སྟེ། ཨུད་པ་ལའི་འདབ་མ་བརྒྱ་
འབིགས་པ་བཞིན་ནོ་ཞེ་ན། འཇུག་པ་མྱུར་བས་ཅིག་ཅར་དུ་འཛིན་པར་འདོད་པའི་དགག་པ་ནི་ཡི་
གེའང་ཅིག་ཅར་ཐོས་པར་འགྱུར་ཞེས་བཤད་ཟིན་ཏོ། །
གཞན་ཡང་། རིམ་བཞིན་འབབ་པ་དེ་ཉིད་ལ། །ཇི་ལྟར་རིམ་མིན་འཛིན་མི་འགྱུར། །
འཇུག་པ་མྱུར་བའི་ཕྱིར་ཐིགས་པ་ལ་སོགས་པ་རིམ་ བཞིན་འབབ་པ་དེ་ཉིད་ལའང་། ཇི་ལྟར་རིམ་མིན་
ཅིག་ཅར་དུ་འཛིན་པ་མ་ཡིན་ཏེ། ཅིག་ཅར་དུ་འཛིན་པར་ཐལ་བའོ། །བློ་རྣམས་དག་ནི་ཐམས་
ཅད་ཀྱང༌། །དུས་མཚུངས་ཇི་ལྟར་དེ་དག་ལ། །འགའ་ཞིག་རིམ་མིན་སྣང་བ་དང་། །
གཞན་ནི་རིམ་ལྡན་སྣང་བར་འགྱུར། །རྨ་བྱའི་ཁྲ་བོ་དང་། འབྲུའི་ཚོགས་དུ་མའི་ཁྲ་བོ་འཛིན་
པར་བྱེད་པའི་བློ་རྣམས་ཐམས་ཅད་ཀྱང་དུས་ཅིག་ཅར་དུ་ཡོད་པར་མཚུངས་ཤིང་འཇུག་པ་མྱུར་བར་་་་་་་
མཚུངས་པ་དེ་དག་ལ་རྨ་བྱའི་ཁྲ་བོ་ལ་སོགས་པ་འགའ་ཞིག་རིམ་མིན་དུ་སྣང་བ་དང་། ཏིལ་ལ་སོགས་
པ་གཞན་འགའ་ཞིག་ནི་རིམ་ལྡན་དུ་སྣང་བར་ཇི་ལྟར་འགྱུར། དེ་ཕྱིར་དོན་ཀུན་འཛིན་པ་ལ། །
འདི་ནི་རིམ་མིན་ཐལ་བར་འགྱུར། །རྨ་བྱའི་ཁྲ་བོ་ལ་སོགས་པ་དང་ཏིལ་ལ་སོགས་པ་མཚུངས་པ་
དེའི་ཕྱིར། གཞལ་བྱའི་དོན་ཀུན་འཛིན་པ་ལ་བློ་འདི་ནི་རིམ་མིན་ཅིག་ཅར་ཁོ་ནར་འཛིན་པར་འགྱུར་
ཏེ། འཇུག་པ་མྱུར་བའི་ཕྱིར་རོ། །ཕྱེ་མ་ལེབ་ཁྲ་ལ་སོགས་གཟུགས། །དུ་མའང་ཇི་ལྟར་
སྣང་བར་འགྱུར། །གཅིག་གིས་དུ་མ་མི་འཛིན་ན། ཕྱེ་མ་ལེབ་དང་རྨ་བྱའི་ཁྲ་བོ་ལ་སོགས་པ་དུ་
མའང་ཇི་ལྟར་སྣང་བར་འགྱུར། གལ་ཏེ་ཕྱེ་མ་ལེབ་ལ་སོགས་པའི་དཀར་དམར་སྣ་ཚོགས་པ་དེ་ཡན་
ལག་ཅན་གཅིག་གི་རང་བཞིན་ཡིན་གྱི་དུ་མ་མ་ཡིན་ནོ་ཞེ་ན། བློ་གཅིག་གིས་དུ་མ་འཛིན་པ་འདི་མི་འཐད་
དོ་ཞེས་དེ་ཁྱེད་ཀྱིས་ངོ་མཚར་བར་འདོད་པ་ལ། དེ་བས་ཆོས་འདི་ཇོ་མཚར་ཆེ། ། སྟེ་སྣ་ཚོགས་
ཉིད་གཅིག་ཏུ་འདོད་པས་སོ། །སྣ་ཚོགས་གཅིག་པའི་རང་བཞིན་མིན།་།དཔེར་ན་ནོར་
274



བུའི་གཟུགས་དེ་བཞིན། །གང་བློ་མ་འཁྲུལ་བ་ལ་སྣ་ཚོགས་སུ་སྣང་བ་དེ་ནི་གཅིག་པའི་རང་བཞིན་
མ་ཡིན་ཏེ། དཔེར་ན་ཤེལ་དང་བྱི་རུ་ལ་སོགས་པ་ནོར་བུའི་གཟུགས་སྣ་ཚོགས་པ་དེ་བཞིན། རྨ་བྱའི་
ཁྲ་བོ་ཡང་བློ་མ་འཁྲུལ་བ་ལ་སྣ་ཚོ གས་སུ་སྣང་བའོ། །ཞེས་པ་ནི་ཁྱབ་བྱེད་འགལ་བ་དམིགས་པའོ། །
སྔོ་སོགས་རྣམ་པར་དབྱེ་བ་ནི། །རྣམ་ཁྲ་ལ་སོགས་དག་ལའང་མཚུངས། །ཚོན་སྣ་ཚོགས་
ཀྱིས་བརྒྱུ་བའི་སྣམ་བུ་ཁྲ་བོ་ལ་འདི་ནི་སྡོ་པོའོ་འདི་ནི་སེར་པོའོ་ཞེས་རྣམ་པ་ཐ་དད་པར་འཛིན་གྱི་གཅིག་་་་
ཏུ་འཛིན་པ་མི་རིགས་པ་ལྟར། རྨ་བྱའི་སྔོན་དམར་ལ་སོགས་པ་བློས་ཐ་དད་པར་འཛིན་པ་ཉིད་ཀྱིས་
གཅིག་ཏུ་རིགས་པ་མ་ཡིན་ནོ། །གལ་ཏེ་སྣམ་བུའི་ཁྲ་བོ་ལ་སོགས་པ་བཅོས་མ་ལ་ཡན་ལག་ཅན་གཅིག་
མེད་ཀྱང་རྨ་བྱ་ལ་སོགས་པ་མཚུངས་པས་གཅིག་ཏུ་འཛིན་པ་ཡིན་གྱི་འདི་ནི་སྔོན་པོའོ་འདི་ནི་སེར་པོའོ་་་་
ཞེས་པ་ལ་སོགས་པ་རྣམ་པར་ཕྱེ་ནས་རྨ་བྱའི་མདོངས་འཛིན་པ་དེ་ནི་ཡན་ལག་ཡིན་གྱི། འདིར་ནི་དབང་
ཤེས་དེ་ལ་ཡན་ལག་ཅན་གྱི་གཟུགས། འབའ་ཞིག་ཁྲ་བོ་དེ་ལྟར་མཐོང་བ་ཡིན་ནོ་ཞེ་ན། གལ་
ཏེ་སྔོ་སོགས་སྤངས་པ་ཡི། །ཁྲ་བོ་གཞན་མཐོང་ངོ་མཚར་རོ། །གང་ཡོད་ན་སྣང་དུ་རུང་བ་
ལས་མ་དམིགས་པ་དེ་ནི་མེད་པའི་ཐ་སྙད་དུ་བྱ་བ་ཡིན་ཏེ། རི་བོང་གི་མགོར་རྭ་བཞིན། རྨ་བྱའི་
གཟུགས་ལའང་ཡན་ལག་སྔོ་སོགས་སྤངས་པའི་ཁྲ་བོ་གཞན་ཡོད་ན་སྣང་དུ་རུང་བ་ལས་མ་དམིགས་སོ་ཞེས་
པ་ནི་རིང་བཞིན་མ་དམིགས་པའོ། །དུས་དང་དོན་གྱི་རྣམ་པ་ནི། །མཚུངས་པར་རྟོགས་
བའི་བློ་དག་ལས། །གཅིག་ནི་རིམ་ལྡན་དོན་མང་དང༌། །གཅིག་ནི་རིམ་མིན་དོན་
གཅིག་ཅི། །སྣམ་བུའི་ཁྲ་བོ་དང་རྨ་བྱའི་ཁྲ་བོ་གཉིས་ཀ་དུས་གཅིག་ཅིང་རྣམ་པ་ཡང་ཁྲ་བོར་མཚུངས་
པར་རྟོ གས་པའི་བློ་དག་ལ་གཅིག་སྣམ་བུའི་ཁྲ་བོ་ནི་བློས་རིམ་ལྡན་དུ་འཛིན་ཞིང་དོན་དུ་མ་ཡིན་པ་དང༌།
གཅིག་རྨ་བྱའི་ཁྲ་བོ་ནི་བློས་ཀྱང་རིམ་མིན་དུ་འཛིན་ཞིང་དོན་ཡང་གཅིག་ཡིན་ནོ། །ཞེས་བྱ་བ་འདི་
གང་ལས་རྟོགས་པ་ཡིན། བློ་རྣམས་སྣ་ཚོགས་ངོ་བོའི་ཕྱིར། །དོན་རྣམས་སྣ་ཚོགས་ངོ་བོ་
ཉིད། ། རྨ་བྱའི་གཟུགས་འཛིན་པའི་བློ་རྣམས་ནི་སྔོན་དམར་སྣ་ཚོགས་ཀྱི་ངོ་བོར་སྣང་བའི་ཕྱིར། དོན་
རྣམས་ཀྱང་སྣ་ཚོགས་པའི་ངོ་བོ་ཉིད་ཡིན་ནོ། །གལ་ཏེ་མཐུན་རྣམས་རྩོམ་མེད་ཕྱིར། །རི་མོ་
སོགས་བློ་སྣ་ཚོགས་མིན། །གཞན་ཡང་རས་ཀྱི་རི་མོ་ལ་སོགས་པ་སྣ་ཚོགས་པ་ཡང་བློ་ལ་སྣང་བ་མིན་
པར་འགྱུར་ཏེ་མཚལ་དང་མཐིང་ལ་སོགས་པ་རྡུལ་རིགས་མི་མཐུན་པས་རྫས་རྩོམ་པ་མེད་པའི་ཕྱིར་རོ།།
དེ་དག་ནི་ཕན་ཚུན་ལྡན་པ་ལས་ཁྲ་བོར་སྣང་ བར་འདོད་པའོ། །ཞེ་ན། གཟུགས་མེད་ཕྱིར་ལྡན་
སྣ་ཚོགས་མིན། ལྡན་པ་ནི་ཡོན་ཏན་ཡིན་ལ་དེ་ལ་གཟུགས་གྱི་ཡོན་ཏན་གཉིས་པ་མེད་པའི་ཕྱིར་ལྡན་
275



པ་ལས་སྣ་ཚོགས་སུ་སྣང་བ་ཡང་འཐད་པ་མ་ཡིན་ནོ། །ལྡན་པ་ལ་ཡོན་ཏན་ཡོད་ན་ལྡན་པ་རྫས་སུ་
འགྱུར་རོ། །རས་ཀྱི་ཚོན་ཁྲ་བོ་ལ་སོགས་པ་ལྡན་པ་སྣ་ཚོགས་པའི་ངོ་བོ་ཉིད་མ་ཡིན་པ་དེ་ལྟར་ཡང་ཕྱེ་
མ་ལེབ་ལ་སོགས་པ་ལ་ཡོད་པའི་ཡན་ལག་ཅན་གྱི་ངོ་བོ་སྣ་ཚོགས་པ་དང་ཆོས་མཐུན་པའི་ཕྱིར་སྣ་ཚོགས་པ་
བཞིན་དུ་ཉེ་བར་བཏགས་ནས་བཤད་པ་ཡིན་ནོ་ཞེ་ན། ཉེ་བར་བཏགས་ལ་བརྟེན་པའང་མིན། །
རེ་རེའང་སྣ་ཚོགས་མིན་ཕྱིར་རོ། །སྣ་ཚོགས་གཅིག་ཏུ་འདོད་པའི་རྨ་བྱའང་སྣ་ཚོགས་གཅིག་པའི་
བདག་ཉིད་མ་ཡིན་ལ་རི་མོ་ལ་སོགས་པའི་ཁ་དོག་རེ་རེའང་སྣ་ཚོགས་མིན་པའི་ཕྱིར་རོ། །བཅོས་མའི་་
ཁྲ་བོ་དེ་བློས་རིམ་པ་བཞིན་དུ་བཟུང་བའི་མཐར། སྣ་ཚོགས་པ་དེ་བློ་ཡིས་གཅིག་ཏུ་བསྲེས་ནས་
ཁྲ་བོར་འཛིན་པར་བྱེད་དོ་ཞེ་ན་ བསྲེས་ནས་གཅིག་ཏུ་འཛིན་པ་དེ་ཡང་འཐད་པ་མིན་ཏེ། ཁྱེད་ཀྱི་
འདོད་པས་བློ་གཅིག་གིས་དུ་མ་མི་འཛིན་ཕྱིར། དུ་མ་གཅིག་ཏུ་བསྲེ་བར་བྱེད་ན་གཅིག་གིས་དུ་མ་་
འཛིན་པར་གྲུབ་བོ། ། །
གསུམ་པ་དེས་ཀྱང་དབང་ཤེས་རྟོག་བྲལ་དུ་གྲུབ་པ་ནི། དེ་ཕྱིར་གཅིག་དོན་དུ་མ་ཅན། [
གང་ཕྱིར་དོན་གཅིག་རྟོགས་པ་ནའང༌། །གཞན་དག་མཐོང་བ་དེ་ཕྱིར་ཁང་། །རྟོག་པ་
མེད་པར་གྲུབ་པ་ཡིན། །གཅིག་ གིས་དུ་མ་འཛིན་པ་ལ་སྐྱོན་མེད་པ་དེའི་ཕྱིར་བློ་གཅིག་ཉིད་དོན་དུ་
མའི་རྣམ་པ་ཅན་དུ་སྣང་བའོ། །དེས་ན་དབང་པོའི་ཤེས་པ་ནི་ཆོས་ཅན་ནོ། །རྟོག་པ་མེད་པར་
གྲུབ་པ་ཡིན་ཏེ་དམ་བཅའ་བའོ། །གང་གི་ཕྱིར་ཞེ་ན། སྐྱེས་བུ་ག ཅིག་ཉིད་ཀྱིས་དཀར་པོ་ལྟ་བུའི་དོན་
གཅིག་རྟོགས་པའི་ཚེ་ནའང་སེར་པོ་ལ་སོགས་པ་གཞན་དག་མཐོང་བ་ཡོད་པ་དེའི་ཕྱིར་རོ། །གལ་ཏེ་
རྟོགས་པ་དང་ བཅས་པ་ཡིན་ན་ནི་རྟོག་གཉིས་ཅིག་ཅར་དུ་འགྱུར་རོ།།
གཉིས་པ་དོན་ཁས་མ་བླངས་པའི་ལན་ལ་གཉིས་ཏེ། རིགས་པ་དང་འགལ་བ་སྤང་བ་དང་། ལུང་
དང་འགལ་བ་སྤང་བའོ། །
དང་པོ་ལ་གཉིས་ལས། དང་པོ་རྩོད་པ་ནི། གལ་ཏེ་བློ་ལ་སྣ་ཚོགས་སུ་སྣང་བ་ཅན་གྱི་དོན་
རྣམས་ལ་ཡན་ལག་ཅན་ གྱི་རྫས་གཅིག་ཉིད་མི་རིགས་ན། རེ་ཤིག་གཅིག་པུའི་བློ་དེ་ཉིད་དོན་
སྣ་ཚོགས་སུ་སྣང་བ་མི་འཐད་པར་འགྱུར་རོ། །ཞེ་ན།
གཉིས་པ་ལན་ལ་གསུམ་ལས། དང་པོ་དོན་རྣམ་མི་བདེན་པར་བསྟན་པ་ནི། ཇི་ལྟ་ཇི་ལྟར་
དོན་བསམས་པ། དེ་ལྟ་དེ་ལྟར་རྣམ་བྲལ་ཞེས། མཁས་པ་རྣམས་ཀྱིས་གང་གསུངས་པ།
དེ་ནི་དངོས་སྟོབས་འོངས་པ་ཡིན། །གཅིག་ཏུ་གྲུབ་པའམ་དུ་མར་གྲུབ་ཅེས་ཇི་ལྟ་ཇི་ལྟར་དོན་གྱི་
276
* --
，
，



-
གནས་ལུགས་ལ་བསམས་པ་ན། ། གཅིག་དང་དུ་མ་དེ་ལྟ་དེ་ལྟར་རྣམ་པར་བྲལ་ཞེས་མཁས་པ་རྣམས་
ཀྱིས་གང་གསུངས་པ་དེ་ནི་དངོས་པོའི་སྟོབས་ཀྱིས་འོ ངས་པ་ཡིན་ཏེ། གཅིག་ལ་སྣ་ཚོགས་དེ་ཅིར་
འགྱུར། །བློ་དེ་ལ་ཡང་མི་འགྱུར་རོ། །གལ་ཏེ་དོན་རྣམས་བདག་ཉིད་འདིར། །འདོད་
ན་དེ་ལ་ངས་ཅི་བྱ། །དོན་དེ་གཅིག་ཡིན་ན་ནི་བློ་ལ་སྣ་ཚོགས་སུ་སྣང་བ་དེ་ཅི་ཞིག་ལས་གྱུར་པ་ཡིན་
དོན་སྣ་ཚོགས་ཡིན་ན་བློ་གཅིག་པོ་དེ་ལ་ཡང་དོན་སྣ་ཚོགས་སུ་སྣང་བ་འཐད་པར་མི་འགྱུར་རོ། །ཞེས་
པའི་རིགས་པས་གནོད་པའི་ཕྱིར་གལ་ཏེ་དོན་རྣམས་བདེན་པའི་བདག་ཉིད་དུ་འདོད་ན། རིགས་པ་དེ་
ལ་ང་ཡིས་ལན་ཅི་ཞིག་བྱ་སྟེ། ཅི་ཞིག་ཀྱང་བྱར་མེད་དོ་ཞེས་པའི་དོན་ཏོ། །
གཉིས་པ་གཉིས་སྣང་བསླད་པར་བསྟན་པ་ནི། དེ་ཕྱིར་དོན་དང་ཤེས་པ་ལ། །རགས་
སྣང་ཡོད་མིན་དེ་བདག་ཉིད། །གཅིག་ལ་བཀག་པ་ཉིད་ཕྱིར་དང་། །མང་པོ་ལ་ཡང་
ཡོད་མ་ཡིན། །གཅིག་དང་དུ་མ་དང་བྲལ་བ་དེའི་ཕྱིར་དོན་དང་ཤེས་པ་གཉིས་ཀ་ལ་རགས་སྣང་
འདེན་པར་ཡོད་པ་མ་ཡིན་ཏེ་རགས་སྣང་དེ་ཡན་ལག་ཅན་གཅིག་གི་བདག་ཉིད་ལ་བཀག་པ་ཉིད་ཀྱི་ཕྱིར་་་
དང་། མང་པོ་ལ་ཡང་གཅིག་ཏུ་སྣང་བ་ཡོད་པ་མ་ཡིན་ནོ། །དེས་ན་ཡོངས་གཅོད་ནང་ཡིན་
ཕྱི་རོལ་ལྟར། །གནས་པ་འདི་ནི་ཆ་གཞན་ཡིན། །ཐ་དད་མེད་ཅན་ཤེས་པ་ཡིས། །
ཐ་དད་སྣང་བ་བསླད་པ་ཡིན། །དེས་ན་སྣང་བ་འདི་ཡོངས་གཅོད་ནི་ནང་ཤེས་པ་ཉིད་ཡིན་ལ་ཕྱི་
རོལ་ལྟར་གནས་པ་འདི་ནི་བག་ཆགས་ཀྱིས་བསླད་པའི་ཆ་གཞན་ཡིན་ནོ། །དེས་ན་གཟུང་འཛིན་ཐ་
དད་མེད་པ་ཅན་གྱི་ཤེས་པ་གང་ཡིན་པ་དེ་ཡིས་བསླད་པ་ཡིས་ཐ་དད་ལྟ་བུར་སྣང་བ་ཡིན་ཏེ། ལང་ཀར་
གཤེགས་པ་ལས། བག་ཆགས་ཀྱིས་ནི་དཀྲུགས་པའི་ཡིད། །དོན་དུ་སྣང་བ་རབ་ཏུ་སྐྱེ། །དོན་
ཡོད་མ་ཡིན་སེམས་ཉིད་དེ། །ཕྱི་རོལ་དོན་མཐོང་ལོག་པ་ཡིན། །ཞེས་སོ། །དེ་ལ་གཟུང་བ་ནི།
དྲུག་གིས་ཅིག་ཅར་སྦྱར་བ་ལ་སོགས་པས་མེད་པར་གྲུབ་མོད་འཛིན་པ་བདེན་པ་མེད་པར་གང་གིས་གྲུབ་་་
ཅེ་ན། དེ་ལ་གཅིག་ནི་མེད་པས་ཀྱང༌། །གཉིས་ཀའང་ཉམས་པར་འགྱུར་བ་ཡིན། །
ཤེས་པ་གཅིག་པོ་དེ་གཟུང་འཛིན་གང་རུང་གཅིག་མེད་པར་གྲུབ་པས་ ཀྱང་གཟུང་འཛིན་གཉིས་ཀ་ཉམས་་་
པར་འགྱུར་བ་ཡིན་ཏེ། གཉིས་པོ་ཕན་ཚུན་ལྟོས་པའི་ཕྱིར་རོ། ་ །སྦྱོར་བ་ནི་གང་གཟུང་བ་བདེན་
པར་མེད་པ་དེ་ལ་ནི་འཛིན་པ་བདེན་པར་མེད་པ་ཡིན་ཏེ། ནམ་མཁའི་པད་མོ་འཛིན་པའི་ཤེས་པ་
བཞིན། །གཟུགས་སོགས་སུ་སྣང་བ་ལའང་གཟུང་བ་བདེན་པའི་དངོས་པོར་མེད་དོ་ཞེས་པ་རྒྱུ་མ་
ད མི གས་པའོ། །
277



---
གསུམ་པ་གཉིས་མེད་གྲུབ་པར་བསྟན་པ་ནི། དེ་ཕྱིར་གཉིས་སྟོང་གང་ཡིན་པ། །དེ་ནི་
དེ་ཡིའང་དེ་ཉིད་ཡིན། །ཤེས་པ་གཅིག་པོ་འདི་ལ་གཟུང་འཛིན་གཉིས་མི་འཐད་པ་དེའི་ཕྱིར།
གཟུང་འཛིན་གཉིས་ཀྱིས་སྟོང་པ་གང་ ཡིན་པ་དེ་ནི་སེམས་དེའི་དེ་ཁོ་ན་ཉིད་ཡིན་ཏེ་རིག་པ་ཙམ་ནི་མྱོང་་་་་་
བས་གྲུབ་ལ་དེ་ལ་ཚད་མ་གང་གིས་ ཀྱང་གནོད་པ་མེད་པའི་ཕྱིར་རོ། །དངོས་རྣམས་ཐ་དད་གནས་
པ་འདི། །དེ་ཐ་དད་ལ་བསྟེན་པ་ཡིན། །དེ་ནི་བསླད་བ་ཉིད་ཡིན་ན། །དེ་དག་ཐ་
དད་ཀྱང་བསླད་འགྱུར། །སྔོན་པོ་ལ་སོགས་པའི་དངོས་པོ་འདི་རྣམས་ཤེས་པ་ལས་ཐ་དད་པ་ལྟ་
བུར་གནས་པ་འདི་ནི། སྣང་བ་དེ་ཤེས་པ་ལས་ཐ་དད་དུ་འཛིན་པའི་ བག་ཆགས་གོམས་པ་ལས་བྱུང་བ་
ཡིན་གྱི་བག་ཆགས་དེ་ནི་བསླད་པ་ཉིད་ཡིན་ན། ། ཕུང་པོ་ལ་སོགས་པ་ཡུལ་དང་ཡུལ་ཅན་གྱི་རྣམ་པར་
གཞན་པ་དེ་དག་ཐ་དད་པ་རྣམས་ཀྱང་བསླད་པ་ཁོ་ན་ཡིན་ནོ། ། །
གཉིས་པ་ལུང་དང་འགལ་བ་སྤང་བ་ལ་གཉིས་ལས། དང་པོ་རང་བཞིན་མེད་པར་བཤད་པ་དང་།
འགལ་བ་སྤང་བ་ནི། གལ་ཏེ་གཉིས་སུ་མེད་པའི་ཤེས་པ་བདེན་པའི་ རང་བཞིན་ཡིན་ན། བཅོམ་
ལྡན་འདས་ཀྱིས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་གང་ཡང་མེད། །
རྐྱེན་ལ་རག་ལས་གང་དེ་སྟོང་པར་བཤད། །གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་པ་
ལ་སོགས་པ་ཆོས་ཐམས་ཅད་རང་བཞིན་མེད་པར་བཤད་པ་དང་འགལ་ལོ། །ཞེ་ན། གཟུང་དང་
འཛིན་པའི་རྣམ་པ་ལས། །མཚན་ཉིད་གཞན་ནི་ཡོད་མ་ཡིན། །དེས་ན་མཚན་ཉིད་སྟོང་
པའི་ཕྱིར། །རང་བཞིན་མེད་པར་རབ་ཏུ་བཤད། །བཅོམ་ལྡན་འདས་ཀྱིས་ཆོས་ཐམས་ཅད་
རང་བཞིན་མེད་པར་གསུངས་པ་དེ་ནི་ཕྱི་ནང་གི་སྐྱེ་མཆེད་རྣམས་རང་བཞིན་མེད་པར་བཤད་པ་ཡིན་ཏེ།
མདོ་ལས། ཐམས་ཅད་ཅེས་བྱ་བ་ནི་སྤྱི་དང་ནང་གི་ཆོས་རྣམས་ཇི་སྙེད་པ་འདི་ཙམ་ཡིན་ལ་ཞེས་གསུངས་
པ་ཡིན་ནོ། །ཕྱིའི་ཆོས་ནི་གཟུགས་དང་། སྒྲ་དང༌། དྲི་དང་། རོ་དང་། རེག་དང་། ཆོས་ཏེ་གཟུང་པའོ། །
ནང་གི་ཆོས་ནི། མིག་དང་། རྣ་བ་དང༌། སྣ་དང་། ལྕེ་དང་། ལུས་དང༌། ཡིད་སྟེ་འཛིན་པའོ། །
ཕྱི་ནང་གི་ཆོས་དེ་རྣམས་ལ་གཟུང་དང་འཛིན་པའི་རྣམ་པ་ལས་མཚན་ཉིད་གཞན་ཡོད་པ་མ་ཡིན་ལ།
གཟུང་འཛིན་རང་བཞིན་མེད་པ་དེས་ན་ཆོས་ཐམས་ཅད་རང་གི་མཚན་ཉིད་ཀྱིས་སྟོང་པའི་ཕྱིར། བཅོམ་
ལྡན་འདས་ཀྱིས་ཆོས་ཐམས་ཅད་རང་བཞིན་མེད་པར་བཤད་པ་ཡིན་ནོ། །ཡང་ཆོས་ཐམས་ཅད་ནི་ཀུན་
ཏུ་བརྟགས་པ་དང་། གཞན་ གྱི་དབང་དང་། ཡོངས་སུ་གྲུབ་པ་རྣམས་ཡིན་ལ། ཀུན་བརྟ གས་
གང་ཟག་གི་བདག་ལ་སོགས་པ་རྣམས་ལ་རང་གི་མཚན་ཉིད་མེད་པས་ཀུན་བརྟགས་ལ་མཚན་ཉིད་ཀྱི་ངོ་་་
278



，
བོ་ཉིད་མེད་པ་དང་། གཞན་དབང་རྣམ་པར་རྟོག་པ་རང་ལས་མི་སྐྱེ་བས་སྐྱེ་བའི་ངོ་བོ་ཉིད་མེད་པ་
དང་། ཡོངས་གྲུབ་ལ་བདག་གཉིས་མེད་པས་དོན་དམ་གྱི་ངོ་བོ་ཉིད་མེད་པས་ཆོས་ཐམས་ཅད་ངོ་བོ་ཉིད་
མེད་པར་བཤད་པ་ཡིན་ནོ། །ཕུང་པོ་ལ་སོགས་བྱེ་བྲག་གི། །མཚན་ཉིད་ཐམས་ཅད་བྱེད་པ་
མི། །ཁྱད་པར་ཅན་དེའང་དེ་ཉིད་མིན། །དེས་ཀྱང་དེ་དག་མཚན་ཉིད་བྲལ། །ཕུང་
པོ་དང་ཁམས་ལ་སོགས་པ་སོ་སོའི་བྱེ་བྲག་གི་མཚན་ཉིད། སྤུངས་དང་སྐྱེ་སྒོ་རིགས་ཀྱི་དོན། །ཞེས་
པ་ཐམས་ཅད་བྱ་བ་བྱེད་པའི་ཁྱད་པར་ཅན་ཡིན་ཏེ། ལས་གཟུགས་ལ། བྱེད་པ་པོ་མིག་གིས་བྱ་བ་
ལྟ་བར་བྱེད་པའི་ཕྱིར། གཟུགས་ནི་གཟུང་བ་མིག་གི་རྣམ་པར་ཤེས་པ་ནི་འཛིན་པ་སྟེ། བྱ་བ་བྱེད་
པ་དེའང་དེ་ཁོ་ན་ཉིད་དུ་ཡོད་པ་མིན་ཏེ། ལས་གཟུགས་དང་བྱེད་པ་པོ་མིག་ཡོད་པའི་དུས་ན་བྱ་བ་ལྟ་བ་
མ་སྐྱེས་ནས་མེད་ལ། བྱ་བ་ལྟ་བ་སྐྱེས་དུས་ན། ལས་དང་བྱེད་པ་པོ་འགགས་ནས་དངོས་པོར་མེད་པའི་
ཕྱིར། ་ རྒྱུ་མཚན་དེས་ཀྱང་ཕུང་པོ་ལ་སོགས་པའི་ཆོས་དེ་དག་ཐམས་ཅད་དོན་དམ་པར་རང་རང་གི་
མཚན་ཉིད་དང་བྲལ་བའི་ཕྱིར། ཆོས་ཐམས་ཅད་རང་བཞིན་མེད་པར་བཤད་པ་ཡིན་ནོ། །དོན་དམ་པར་
ཤེས་པ་ལས་དོན་གཞན་དུ་གྱུར་པའི་གཟུགས་ལ་སོགས་པ་མ་གྲུབ་ན་གཟུགས་ལ་སོགས་པར་སྣང་བ་ཚད་་་་
མས་གྲུབ་པ་འདི་ཇི་ལྟར་ཡིན་ཞེ་ན། མ་རིག་གིས་བསླད་བདག་ཉིད་ལ། །ཇི་ལྟའི་རང་རྐྱེན་
ལ་བལྟོས་ནས། །རྣམ་རིག་དེ་བཞིན་མིན་རྣམ་པ། །སྐྱེ་འགྱུར་རབ་རིབ་ལ་སོགས་
བཞིན། །ཕ་རོལ་མཐོང་མིན་ཐམས་ཅད་ཀྱིས། །དེ་ཉིད་དེ་ནི་རིག་མ་ཡིན། །གཟུང་
དང་འཛིན་པའི་བསླད་པ་དག །མེད་ན་དེ་ནི་མེད་ཕྱིར་རོ། །དོན་མེད་ཀྱང་གཟུགས་ལ་
སོགས་པ་དོན་དུ་སྣང་བ་ནི། མ་རིག་པའི་ བག་ཆགས་ཀྱིས་བསླད་པའི་ བདག་ཉིད་ལ་དོན་མེད་ཀྱང་ཇི་
ཞིག་ལྟར་སྔོ་སེར་ལ་སོགས་པ་རང་རང་གི་བག་ཆགས་སད་པའི་རྐྱེན་ལ་བལྟོས་ནས། སེམས་ཀྱི་རྣམ་པ་ཙམ་
སྔོ་སེར་སྣ་ཚོགས་སུ་རིག་པར་གྱུར་ན་ཡང་། སྔོ་སེར་དེ་ཁོ་ན་བཞིན་དོན་དུ་ཡོད་པ་མིན་ཀྱང་སྣ་ཚོགས་
སུ་སྣང་བ་དེ་ནི་སྐྱེ་བར་འགྱུར་ཏེ་དཔེར་ན་རབ་རིབ་ཅན་ལ་མེད་བཞིན་དུ་སྐྲ་ཤད་ཀྱི་རྣམ་པའམ་རྨི་ལམ་་་
གྱི་རྟ་གླང་ལ་སོགས་པ་བཞིན་ནོ། །དོན་དམ་པར་གཟུང་འཛིན་གཉིས་ཀྱིས་སྟོང་པ་ཡིན་ནའང་། ཕ་
རོལ་གཟིགས་པ་མ་ཡིན་པ་ཐམས་ཅད་ཀྱིས་གཟུང་འཛིན་གཉིས་ཀྱིས་སྟོང་པའི་དེ་ཁོ་ན་ཉིད་དེ། རིག་
པ་མ་ཡིན་གྱི་ཐོས་པ་དང་། བསམས་པ་དང༌། བསྒོམས་པ་ལས་བྱུང་བའི་ཤེས་རབ་ཀྱིས་གཟུང་བ་
དང༌། འཛིན་པའི་ བག་ཆགས་བསླད་པ་དག་མེད་པར་བྱས་པ་ན། གཟུང་བ་དང་འཛིན་པའི་རྣམ་
པར་རྟོག་པ་དག་མེད་པའི་ཕྱིར་རོ། །བསླད་པ་རྣམས་ལ་ཇི་ལྟར་སྣང་བ་དེ་ཕ་རོལ་གཟིགས་པ་རྣམས་
279.



ཀྱིས་ཀྱང་འདི་ལ་ནི་འདི་ལྟར་སྣང་ངོ་ཞེས་མཁྱེན་པ་ཡོད་པའི་ཕྱིར་ཇི་སྙེད་པ་མཁྱེན་པའི་ཡེ་ཤེས་ཀྱང་་་་་་་
འཐད་པ་ཡིན་ནོ། །
གཉིས་པ་དོན་ཡོད་པར་བཤད་པ་དང་འགལ་བ་སྤང་པ་ནི། སེམས་ལས་གཞན་པའི་དོན་མེད་ན་
དེ་ཁོ་ན་ཉིད་གཟི གས་པ་རྣམས་ནི་དེ་ཁོ་ན་ཉིད་མ་ཡིན་པར་གསུང་ བར་མི་འགྱུར་བ་ལས། བཅོམ་ལྡན་
འདས་ཀྱིས། སའི་ཁམས་དང༌། ཆུའི་ཁམས་ལ་སོགས་པ་དུ་མ་གསུངས་ཤིང་། དེ་དག་གི་དོན་སློབ་
དཔོན་དབྱིག་གཉེན་གྱིས་ཀྱང་། རླུང་གི་དཀྱིལ་འཁོར་རྔམས་སུ་ནི། ས་ཡ་དྲུག་འབུམ་གྲངས་མེད་དོ་
ཞེས་པ་ལ་སོགས་པ་དང་འགལ་ལོ་ཞེ་ན། དེས་དེ་ཉིད་དོན་བཏང་སྙོམས་ཅན། །གླང་ཆེན་
གཟིགས་སྟངས་ཉིད་མཛད་ནས། །འཇིག་རྟེན་ཐུགས་ནི་འབའ་ཞིག་གིས། །ཕྱི་རོལ་དཔྱོད་
པ་འཇུག་པར་མཛད། །ཕྱི་རོལ་གྱི་དོན་མ་གྲུབ་ཀྱང་ཡོད་པར་གསུངས་པ་ནི། དངོས་པོར་
མངོན་པར་ཞེན་པ་རྣམས་ཁད་དྲང་པའི་ཕྱིར་མའི་ལ་དུའི་ཚིག་བཞིན་དུ་གསུངས་པ་ཡིན་ཏེ། མདོ་ལས་
སྨན་པ་མཁས་པ་ནི་ཡུལ་ཁམས་གཅིག་དང་བརྒྱ་ལ་སོགས་པའི་དོན་དུ་བྱུང་བ་མ་ཡིན་གྱི་ཡུལ་ཁམས་ར ་་་་
ཏུ་མང་པོའི་དོན་དུ་བྱུང་པ་ཡིན་པ་ལྟར། སངས་རྒྱས་བཅོམ་ལྡན་འདས་རྣམས་ཀྱང་སེམས་ཅན་གཅིག་
དང་བརྒྱ་ལ་སོགས་པའི་དོན་དུ་བྱུང་བ་མ་ཡིན་གྱི། སེམས་ཅན་གྱི་ཁམས་མཐའ་ཡས་པའི་དོན་དུ་བྱུང་
བ་ཡིན་ནོ། །ཞེས་གསུངས་པས་སེམས་ཅན་རྣམས་ནི་ཁམས་དང་མོས་པ་དང་བག་ལ་ཉལ་སྣ་ཚོགས་པ་
ཡིན་པས་དེ་དག་ཆོས་ཀྱི་སྒོ་གཅིག་གིས་གདུལ་བར་མི་ནུས་པས་ཆོས་ཀྱི་སྒོ་སྣ་ཚོགས་པ་བསྟན་པ་ཡིན་་་་་་་་
ནོ། བཅོམ་ལྡན་འདས་དེས་དེ་ཁོ་ན་ཉིད་ཀྱི་དོན་གཟུང་འཛིན་གཉིས་དང་བྲལ་བ་དེ་གླང་པོ་ཆེའི་
གཟི གས་སྟངས་ལྟར་གཟི གས་ ཀྱང་མ་གཟིགས་པ་ལྟར་བཏང་སྙོམས་སུ་མཛད་ནས་གཞན་གྱི་བློ་ངོ་ཁོ་ན་ལ་་
དགོངས་ནས་ཕྱི་རོལ་དོན་གྱི་དཔྱོད་པ་ལ་འཇུག་པར་མཛད་པ་ཡིན་ནོ། །དཀའ་འགྲེལ་ལས་དེས་ཞེས་
པ་རྒྱུ་མཚན་དུ་འཆད་དོ། །སྣ་ཚོགས་སྣང་ཅན་ཞེས་པ་ནས་བརྩམས་ཏེ་ཚིགས་སུ་བཅད་པ་བཅུ་གཉིས་
པོའི་བཤད་པ་ནི་མཛོད་མཛད་པ་དང་། ཊི་ཀ་བྱེད་པ་གཞན་གྱིས་གཞན་དང་གཞན་དུ་བཤད་ནའང་།
ཁོ་བོས་ནི། ཁོ་བོའི་བླ་མ་ཁམས་གསུམ་གྱི་ཆོས་ཀྱི་ རྒྱལ་པོ་གསུང་རབ་ཐམས་ཅད་རྣམ་པར་འབྱེད་པའི་
མཁྱེན་རབ་ཡངས་བ་ཅན་གྱི་གསུང་ངག་རིག་པོ་ཆེས་གཞུང་གཞན་དུ་བཤད་པ་ལ་བརྟེན་ནས་རྣམ་པར་་་་་
བཤད་པ་འདི་ཁོ་ན་གཞུང་གི་དགོངས་པ་ཡིན་ནོ། །
གསུམ་པ་དོན་ཁས་བླངས་པ་ལ་བརྩོད་པ་སྤང་བ་ལ་གསུམ་སྟེ། དོན་དུ་མ་རྟོག་མེད་ཀྱི་ཤེས་པས་
ཅིག་ཅར་འཛིན་པ་འཐད་པ་དང་། ལྡོག་པ་དུ་མ་རྟོག་མེད་ཀྱི་ཤེས་པ་གཅིག་གིས་འཛིན་པ་མི་འཐད་པ་
280



•G+
དང་། དེས་ན་མཐོང་རྟོག་ཡུལ་མི་གཅིག་པར་བསྟན་པའོ། །
དང་པོ་ལ་གསུམ་ལས། དང་པོ་གཅིག་གིས་དུ་མ་འཛིན་པ་མི་འགལ་བར་བསྟན་པ་ནི། དཀར་
དམར་སྣ་ཚོགས་སུ་སྣང་བ་དེ་ཤེས་པའི་ངོ་བོ་གཅིག་ཏུ་བདེན་ན། ཁོ་དོག་ལྔར་སྣང་བའི་ཤེས་པ་དེ་
ག ཅིག་ཡིན་ན་དེ་དག་ལ་དོན་དཀར་པོ་ལོག་པས་དཀར་པོར་སྣང་བ་གཅིག་ལོག་པ་ན་ཁ་དོག་གཞན་བཞི་
ལ་དམིགས་པའི་ཤེས་པ་ཡང་ལྡོག་པར་འགྱུར་ཏེ། ལྔར་སྣང་ཐམས་ཅད་གཅིག་ཡིན་པས་སོ། །དེ་
འདོད་ན་དཀར་སྣང་ལོག་ཀྱང་གཞན་ལོག་པར་མ་དམིགས་སོ་ཞེ་ན། ཤེས་པ་སྔོ་སོགས་སྣ་ཚོགས་
པ། །ཤེས་པའི་ཁྱད་པར་གཞན་རྟེན་མེད། །མཐོང་ནུས་མ་ཡིན་དེ་ཡི་ཚེ། །རྣམ་དབྱེ་
དོན་ལ་འཇུག་པར་འགྱུར། །ཤེས་པ་དེ་སྡེ་སོགས་སྣ་ཚོགས་པར་སྣང་བ་དེའི་ཡང་དཀར་པོར་སྣང་
བ་དེ་ཡང་ཤེས་པའི་ཁྱད་པར་ཡིན་ལ་ཁྱད་པར་དམར་པོ་ལ་སོགས་པ་གཞན་བཞི་ལས་ཁྱད་པར་ གཞན་་་་་་་
དཀར་སྣང་བ་ལ་བརྟེན་པ་མེད་པར་ གཞན་མཐོང་ཞིང་ སྣང་བར་ནུས་པ་མ་ཡིན་པས་གཅིག་ལོག་ན་གཞན་་
བཞིར་སྣང་བ་ཡང་ལྡོག་པ་ཁོ་ན་ཡིན་ནོ། །མི་ལྡོག་པར་སྣང་བ་དེ་ནི་ཕྱིས་སྐྱེས་པའི ཤེས་པ་གཞན་ཡིན་
གྱི་སྔར་གྱི་དང་གཅིག་པ་དེ་ནི་མ་ཡིན་ནོ། །བློ་ལ་སྣ་ཚོགས་སུ་སྣང་བ་དེའི་རྣམ་དབྱེ་ནི་དོན་གྱི་སྟེང་དུ་
འཇུག་པར་འགྱུར་ཏེ། དཀར་པོ་ལ་སོགས་པ་ལྔར་སྣང་ན་དོན་ཡང་ལྔ་ཡིན་ནོ་ཞེས་རྟོགས་པར་བྱེད་པ་
ཡིན་ནོ། །ཤེས་གང་ཇི་ལྟར་སྣང་བ་དེ། །དེ་ལྟ་ཉིད་དུ་མྱོང་བ་ཡིན། །དེ་ལྟར་སེམས་ཀྱི་
རྣམ་པ་ནི། །སྣ་ཚོགས་གཅིག་གི་ངོ་བོར་འགྱུར། །ཤེས་པ་གང་ག ཅིག་དང་སྣ་ཚོགས་ཇི་ལྟར་།
སྣང་ བ་དེ; བློ་ཡང་གཅིག་དང་སྣ་ཚོགས་དེ་ལྟ་ཉིད་དུ་མྱོང་བ་ཡིན་ནོ། །ཚུལ་དེ་ལྟར་སེམས་ཀྱི་རྣམ་
པ་ནི་སྣ་ཚོགས་སུ་སྣང་ཡང་གཅིག་གི་ངོ་བོར་བདེན་པར་འགྱུར་རོ། །ཤེས་པའི་སྣ་ཚོགས་གཅིག་ཡིན་པ་
ལྟར་དོན་རས་ལ་སོགས་པའི་གཟུགས་སྣ་ཚོགས་ཀྱང་གཅིག་ཡིན་ནོ་ཞེ་ན། དེ་བཞིན་རྣམ་དབྱེ་
མེད་པར་གྱུར། །བློ་དེ་བཞིན་དོན་ལ་ཡང་སྔོ་སེར་ཐ་དད་ཀྱི་རྣམ་དབྱེ་མེད་པར་འགྱུར་རོ། །ཡན་
ལཌ་ཅན་གཅིག་ཡིན་པས་རྣམ་དབྱེ་མེད་པའོ་ཞེ་ན། ཐ་དད་ཅན་ནི་རྣམ་བསལ་བ། །ཐ་དད་
མེད་པ་གཞན་མཐོང་མེད། །ཐ་དད་པ་ཅན་གྱི་ཡན་ལག་རྣམ་པར་བསལ་བར་གྱུར་པ་ན་ཐ་དད་
མེད་པའི་ཡན་ལག་ཅན་ནི་ཡོད་ན་སྣང་དུ་རུང་བ་ལས་མ་དམི གས་སོ། །དོན་དུ་མས་བློ་གཅིག་བསྐྱེད་པ་
འགལ་ལོ་ཞེ་ན། གལ་ཏེ་དབང་པོ་ལ་སོགས་བཞིན། །ཁྱད་པར་སྐྱེས་གྱུར་མང་པོ་དག །
ཅིག་ཅར་བློ་ཡི་རྒྱུར་འགྱུར་ཡང༌། །འགལ་བ་དག་ནི་ཅི་ཞིག་ཡོད། །གལ་ཏེ་ཡུལ་དང་དབང་
པོ་ལ་སོགས་པ་དུ་མས་རྣམ་ཤེས་གཅིག་བསྐྱེད་པ་བཞིན་དུ། རྡུལ་ཕྲ་རབ་ལས་རྡུལ་ཕྲ་མོ་ལ་སོགས་པ་
，
281



ལ་་་
。
。
。。
སྔ་མ་ལ་ཕྱི་མ་རྡུལ་ཕྲན་ཚོགས་པ་ཁྱད་པར་ཅན་དུ་སྐྱེས་པར་གྱུར་པ་མང་པོ་དག་དུས་ཅིག་ཅར་དུ་བློ་་་་་་
གཅིག་བསྐྱེད་པའི་རྒྱུར་འགྱུར་ཡང་ཚད་མས་འགལ་བ་དག་ནི་ཅི་ཞིག་ཡོད། སྣ་ཚོགས་ཤེས་པའི་རྒྱུ་ཡིན་
ཡང་ཡུལ་མ་ཡིན་ཏེ། རྡུལ་ཕྲན་བཞིན་ནོ་ཞེ་ན། རྡུལ་ཕྲན་རྒྱུ་ཡིན་པ་ཉིད་ཀྱིས་ཚོགས་པ་ཡུལ་དུ་སྟོན་
པ་ནི། རྒྱུ་ཡི་དངོས་པོ་མ་གཏོགས་པའི། །གཟུང་བ་ཞེས་བྱ་གཞན་ཅིའང་མེད། །རྣམ་
པ་གཏོད་བྱེད་ཀྱི་རྒྱུའི་དངོས་པོ་བྱེད་པ་ཉིད་ཀྱིས་གཟུང་བར་གཞག་གི །དེ་མ་གཏོགས་པའི་གཟུང་བ་ཞེས་་
བྱ་བ་གཞན་ཅིའང་མེད་དོ། །རྒྱུ་ཡིན་པས་ཡུལ་དུ་འགྱུར་ན། དབང་པོ་ལ་སོགས་པའང་ཡུལ་དུ་འགྱུར་
རོ། །ཞེ་ན། དེ་ལ་བློ་ནི་གང་དུ་སྣང་། །དེ་ནི་དེ་ཡི་གཟུང་བར་བརྗོད། །རྒྱུར་གྱུར་པའི་
དོན་དེ་ལ་བློ་ནི་གང་གི་རྣམ་ ལྡན་དུ་སྣང་བ་དེའི་རྣམ་པ་གཏོད་པར་བྱེད་པ་དེའི་གཟུང་བ་ཞེས་བརྗོད་ཀྱི་
རྐམ་པས་ལྕགས་སྦྲམ་ལྟ་བུ་ནི་མ་ཡིན་ནོ། །
གཉིས་པ་གཅིག་གིས་དུ་མ་མི་འཛིན་ན་བྱེ་བྲག་པའི་འདོད་པ་ལ་མི་འཐད་པ་ནི། ཇི་ལྟར་རང་
གི་ཡན་ལག་བཅས། །ཅིག་ཅར་ཡན་ལག་ཅན་གཟུང་ཡིན། །ལྐོག་ཤལ་སོགས་མཐོང་མེད་
པར་ནི། །བ་ལང་ཤེས་པ་མཐོང་བ་མེད།། །གཅིག་གིས་དུ་མ་མི་འཛིན་ན་བ་ལང་རང་གི་ཡན་
ལག་ནོག་ལྐོག་ཤལ་རྭ་རྨིག་བཞི་ལ་སོགས་པ་དུ་མ་དང་བཅས་ནས་ཡན་ལག་ཅན་ གཟུང་བ་ཇི་ལྟར་འཐད་་་་
པ་ཡིན། ལྐོག་ཤལ་དང་རྭ་ལ་སོགས་པ་བ་ལང་མ་ཡིན་པ་ལས་རྣམ་པར་འབྱེད་པ་ཀུན་མཐོང་བ་མེད་
པར་ནི། འདི་ནི་བ་ལང་ངོ་ཞེས་ངོ་ཤེས་པ་མ་དམིགས་ཏེ། ནོག་རྔ་མོ་ལ་ཡང་ཡོད་ཅིང་རྭ་བ་མིན་
ལ་ཡང་ཡོད་པས་སོ། །གལ་ཏེ་ཡོན་ཏན་ནོག་ལྟ་བུ་ཁྱད་པར་གཅིག་དང་། གཙོ་བོ་ཡན་ལག་ཅན་
གྱི་རྫས་ཁྱད་པར་ཅན་ཅིག་ཅར་རྟོགས་པས་བ་ལང་དུ་རྟོགས་པ་ཡིན་ཏེ། ཡན་ལག་ཅན་བཟུང་བ་ནི་
དེ་དང་འབྲེལ་བའི་ཡན་ལག་ཐམས་ཅད་ཀྱང་རྟོགས་པར་འདོད་པའོ་ཞེ་ནའང་། ཅིག་ཅར་ཡན་
ལག་རྫོགས་འཛིན་མིན། །དེ་ལྟ་ན་ཅིག་ཅར་བ་གླང་གི་ཡན་ལག་ཐམས་ཅད་རྫོགས་པར་འཛིན་པ་མ་
ཡིན་པར་ཡན་ལག་རེ་རེ་བ་འཛིན་པར་འགྱུར་རོ། །དུ་མ་ཅིག་ཅར་མི་འཛིན་ན། ཡོན་ཏན་ལ་སོགས་
ལྡན་པའང་མིན། །ཏེ་རྫས་བུམ་པ་འཛིན་པ་ན་དེའི་ལས་དང་ཡོན་ཏན་དང་། རིགས་དང་བྱེ་བྲག་
དང་ལྡན་པ་ལ་སོགས་པ་དང་བཅས་ནས་འཛིན་པའང་མི་འཐད་པར་འགྱུར་རོ། །ཁྱད་པར་དང་ནི་
ཁྱད་པར་ཅན། །བརྗོད་པར་འདོད་པ་གཞན་དབང་ཕྱིར། །ཡན་ལག་ཉིད་དུ་ཉེར་བཟུང་
གང་། །དེ་ཉིད་ཀྱིས་ནི་དེ་འཛིན་འགྱུར། །ཁྱད་པར་དང་ཁྱད་པར་ཅན་ཞེས་བྱ་བ་འདི་ཡང་།
སྐྱེས་བུའི་བརྗོད་པར་འདོད་པའི་གཞན་དབང་ཙམ་ཡིན་གྱི། དོན་ལ་ནི་འདི་ནི་ཁྱད་པར་རོ། །འདི་
་
282



ནི་ཁྱད་པར་ཅན་ནོ་ཞེས་མཐའ་གཅིག་ཏུ་ངེས་པ་མེད་དེ། སྔར་ཡན་ལག་ཁྱད་པར་ཉིད་དུ་ཉེ་བར་བཟུང་
བ་གང་ཡིན་པ་དེ་ཡང་། དེ་ཉིད་དམ་གཞན་གྱིས་ཁྱད་པར་ཅན་ དེ་ཉིད་དུ་འཛིན་པར་འགྱུར་ཏེ་བ་གླང་
རྭ་ཅན་ནམ། རྭ་ཅན་བ་ལང་ཞེས་པ་བཞིན་ནོ། །རང་གི་དངོས་པོ་གཞན་དག་ལས། །ཐ་དད་
མེད་ཕྱིར་ཡོན་ཏན་སོགས། །ཐ་དད་བྱེད་པའང་མ་བཟུང་ཕྱིར། །གཞན་གཞན་མཐོང་
ཡང་བློ་གཅིག་འགྱུར། །གལ་ཏེ་ནོག་ལ་སོགས་པ་ཁྱད་པར་དུ་མ་མ་བཟུང་ན་བ་ལང་རང་གི་དངོས་
པོ་རྟ་ལ་སོགས་པ་གཞན་ལས་ཐ་དད་དུ་བྱེད་པའི་ཁྱད་པར་ཐམས་ཅད་མ་བཟུང་བའི་ཕྱིར་བ་ལང་དེ་རྟ་ལ་
སོགས་པ་གཞན་ལས་ཐ་དད་དུ་རྟོ གས་བ་མེད་པས་བ་ལང་དང་། རྟ་ལ་སོགས་པ་གཞན་དང་གཞན་
མཐོང་ནའང་བློ་ག ཅིག་ཏུ་སྐྱེ་ བར་འགྱུར་རོ། །སྔར་རྗེས་བཟུང་ནས་ཕྱིས་ཡོན་ཏན་དང་སྤྱི་ལ་སོགས་
པ་ཁྱད་པར་རྣམས་ནི། གཟུང་བས་འཕྲོད་པ་འདུ་བ་ཅན་ཡིན་པའི་ཕྱིར་དུ་མ་རྟོགས་པར་འགྱུར་
བ་ཡིན་ནོ་ཞེ་ན། འགྱུར་མོད་དེ་ལྟ་ཡིན་ན་འང་། །འདི་དག་གི་འབྲེལ་འཆོལ་བར་འགྱུར། །
དེ་ལྟ་ཡིན་དུ་ཚུད་ནའང༌། བ་གླང་གི་ནོག་ཤལ་ཞེས་འབྲེལ་བ་འཆོལ་བར་འགྱུར་ཏེ་སྨྲས་བཟུང་བའི་ཚེ་
ཡོན་ཏན་ལ་སོགས་པ་མ་བཟུང་ལ་ཡོན་ཏན་ལ་སོགས་པ་བཟུང་བའི་ཚེ་རྫས་མ་བཟུང་བའི་ཕྱིར་རོ། །
གསུམ་པ་གཅིག་གིས་དུ་མ་མི་འཛིན་ན་གྲངས་ཅན་གྱི་ལུགས་ལ་མི་འཐད་པ་ནི། སྒྲ་སོགས་དུ་
མ་ཉིད་ཡིན་ཕྱིར། །ཅིག་ཅར་དུ་མ་འཛིན་པར་གྲུབ། །བཀོར་པ་ཅན་ནི་མ་བཟུང་བར། །
བཀོད་པ་འཛིན་པར་མི་རུང་ཕྱིར། །བཀོད་པ་ཅན་གྱི་གཙོ་བོ་མ་བཟུང་བར་བཀོད་པ་སྒྲ་ལ་སོགས་པ་
འཛིན་པར་མི་རུང་བའི་ཕྱིར། སྒྲ་དང་དྲི་ལ་སོགས་པ་རེ་རེ་ཡང་རྡུལ་མུན་པ་སྙིང་སྟོབས་དུ་མའི་བདག་
ཉིད་ ཡིན་པས་སྒྲ་འཛིན་པའི་ཤེས་པ་ལ་སོགས་པ་ཡང་ཅིག་ཅར་དུ་མ་འཛིན་པར་གྲུབ་པ་ཡིན་ནོ། །
གཉིས་པ་ལྡོག་པ་དུ་མ་རྟོག་མེད་ཀྱི་ཤེས་པ་གཅིག་གིས་འཛིན་པ་མི་འཐད་པ་ནི། ཆོས་ཅན་
ཐམས་ཅད་ལས་ལྡོག་པ། །གང་དང་གང་ལས་ལོག་དེ་ལས། །ཐ་དད་བརྟགས་པའི་ཐ་དད་
ཅན། །དེ་ནི་དུ་མའི་ངོ་བོ་ཉིད། །བརྟགས་པའི་རང་བཞིན་ཐ་དད་པ། །སྣ་ཚོགས་སྣང་
བ་དེ་དག་ནི། །རྟོག་པ་མེད་སེམས་སྣ་ཚོགས་མིན། །རེས་འགའ་བ་ཡི་སྤྱོད་ཡུལ་མིན། །
རང་མ་ཡིན་པའི་ཆོས་ཅན་ཐམས་ཅད་ལས་ལྡོག་པ་རྟག་པ་དང་མ་བྱས་པ་ལ་སོགས་གང་དང་གང་ལས་་་་
ལོག་པ་དེ་ལས་ཐ་དད་པ་དེ་ཡང་རྟོག་པས་བརྟགས་པའི་ཐ་དད་པ་ཅན་བུམ་པ་ལྟ་བུ་དེ་ལྡོག་ཆོས་དུ་མའི་་༌
ངོ་བོ་ཉིད་ཡིན་ལ། བརྟགས་པའི་ རང་བཞིན་ གྱི་ཐ་དད་པ་སྣ་ཚོགས་སུ་རྟོག་པ་ལ་སྣང་བ་དེ་དག་ནི་
རྟོག་པ་མེད་པའི་སེམས་ཀྱིས་ལྡོག་ཆོས་སྣ་ཚོགས་པ་དེ་འཛིན་པ་མ་ཡིན་ནོ། །དབང་པོའི་ཤེས་པ་ནི་
283



，
དོན་ཡོད་པ་ན་ཡོད་ལ། མེད་པ་ན་མེད་པའི་ཕྱིར་རེས་འགའ་བ་ཞེས་བྱ་ལ། ལྡོག་ཆོས་དུ་མ་དེ་ཡུལ་
དུ་བྱེད་པའི་ཡུལ་ཅན་མ་ཡིན་ནོ། །
གསུམ་པ་དེས་ན་མཐོང་རྟོག་ཡུལ་མི་གཅིག་པར་བསྟན་པ་ནི། གལ་ཏེ་དཀར་སོགས་ཡོད་གྱུར་
ཀྱང་། །དབང་པོའི་སྤྱོད་ཡུལ་ཅི་འདྲ་བ། །དེ་ནི་སྒྲ་ཡིས་བརྗོད་མིན་ཏེ། །ཤེས་པའི་རང་
བཞིན་ཐ་དད་ཕྱིར། །གལ་ཏེ་དོན་བུམ་པ་ལ་དཀར་པོ་ལ་སོགས་པ་དབང་པོའི་སྤྱོད་ཡུལ་དུ་ཡོད་པར་
གྱུར་ཀྱང་། དབང་པོའི་སྤྱོད་ཡུལ་དུ་གྱུར་པ་ཅི་འདྲ་བ་དེ་ནི་སྒྲ་ཡིས་བརྗོད་པ་མིན་ཏེ། རྟོག་པ་དང་
རྟོག་མེད་ཀྱི་ཤེས་པའི་རང་བཞིན་ཐ་དད་པའི་ཕྱིར་རོ། །རྟོག་པ་ དང་རྟོག་མེད་ཀྱི་བློ་རྣམས་ཀྱི་གཟུང་
ཡུལ་དོན་དངོས་པོ་གཅིག་ཉིད་ཡིན་ན་ཡང་། རྟེན་སྒྲ་དོན་དབང་པོ་ལ་སོགས་པ་སྣ་ཚོགས་ཡིན་
པས་གསལ་བ་དང་མི་གསལ་བའི་སྣང་བ་སྣ་ཚོགས་དེར་འགྱུར་བ་ཡིན་ནོ་ཞེ་ན། ད་ནི་རྣ་བ་ལ་
སོགས་སེམས། །ཐ་དད་དོན་ཅན་དེ་གང་ལས། །བློ་ལ་ཐ་དད་དུ་སྣང་བས་ཐ་དད་དུ་མི་འགྲུབ་
ན་རྣ་བའི་རྣམ་པར་ཤེས་པ་ཡུལ་སྒྲ་དང་མིག་ཤེས་ཀྱི་ཡུལ་གཟུགས་ཀྱང་ཐ་དད་པར་མི་འགྲུབ་པར་འགྱུར་་་་
ཏེ་གཟུང་ཡུལ་གཅིག་ཡིན་ཀྱང་རྟེན་རྣ་བའི་དབང་པོ་དང་མིག་གི་དབང་པོ་ཐ་དད་པས་སྒྲ་དང་གཟུགས་་་
སུ་སྣང་བ་ཡིན་ནོ་ཞེས་མཚུངས་པས་སོ། །སེམས་ཀྱི་རྟེན་ནི་གཞན་དང་གཞན། །སྐྱེས་སུ་ཆུག་
ཀྱང་གཅིག་ཉིད་ཀྱི།་།དངོས་དེ་རང་བཞིན་སྣ་ཚོགས་སུ། །སྣང་བ་དེ་ནི་གང་ལས་ཡིན། །
སེམས་ཀྱི་རྟེན་གཞན་དང་གཞན་ལས་ཤེས་པ་ཐ་དད་སྐྱེས་སུ་ཆུག་ཀྱང་། ་གཟུང་དོན་དངོས་པོ་གཅིག་
པོ་དེ་ཉིད་རང་བཞིན་མི་འདྲ་བ་སྣ་ཚོགས་སུ་སྣང་བ་དེ་རྒྱུ་གང་ལས་ཡིན། མཐོང་བའི་རྟོགས་པ་
མེད་པར་ནི། །བརྗོད་དང་རྣམ་རྟོག་འཇུག་པའི་ཕྱིར། །མཐོང་ལས་བ་ལང་ལ་སོགས་
པའི། །ངོ་ཤེས་པ་ནི་བཟློག་པ་ཡིན། །མཐོང་བ་དང་རྟོག་པ་གཟུང་ཡུལ་གཅི ག་མ་ཡིན་ཏེ་མཐོང་
བའི་ཡུལ་དོན་རང་མཚན་དེ་རྟོ གས་པ་མེད་དེ། དབང་པོའི་སྤྱོད་ཡུལ་གྱི་དོན་ལ་རེག་པ་མེད་པར་བརྗོད་
པ་དང་རྣམ་པར་རྟོག་པ་འཇུག་པ་ཡོད་པའི་ཕྱིར། དབང་པོས་དོན་མཐོང་བ་ལས་སྔར་གྱི་བ་ལང་ངོ་
ཤེས་སོ་ཞེས་བྱ་བ་ནི་བཟློག་པ་ཡིན་ནོ། །དོན་བ་ལང་ལ་སོགས་པ་མཐོང་བ་འདི་ལ་རིགས་དངོས་
པོར་གྱུར་པ་ ཞིག་ཡོད་པ་ཡིན་ཏེ། དེ་དག་བརྗོད་པའི་སྒྲ་དང་རྣམ་པར་རྟོག་པ་དག་རྗེས་སུ་འགྲོ་
བའི་ཕྱིར་ཞེས་པ་ལས་རྗེས་སུ་དཔོག་པ་གང་ཡིན་པ་དེ་ཡང་། མཐོང་རྟོག་ཡུལ་མི་གཅིག་པར་བསྟན་
པ་འདི་ཡིས་སུན་ཕྱུང་བ་ཡིན་ཏེ། མཐོང་བའི་ཡུལ་དེ་སྒྲ་རྟོག་གིས་བརྗོད་ཅིང་ངེས་པར་མི་ནུས་པའི་
ཕྱིར་རོ། །རི གས་མེད་ན་ངོ་ཤེས་པའི་བློ་མི་འཐད་པར་འགྱུར་རོ་ཞེ་ན། མཐོང་བ་ཐ་དད་ཉིད་
，-
JI
284



ན
ཡིན་ཡང༌། །ངོ་ཤེས་པ་ཞེས་བྱ་བ་ཡི། །རྣམ་རྟོག་གཅིག་ནི་རང་བཞིན་གྱིས། །བྱེད་པ་
ཡིན་ཞེས་བརྗོད་ཟིན་ཏོ། །རིགས་ག ཅིག་མེད་པས་སྔ་ཕྱི་མཐོང་བར་བྱ་བ་ཐ་དད་པ་ཉིད་ཡིན་ཡང་
བྱ་བ་དང་མཚན་ཉིད་མཚུངས་པ་ལས་གཅིག་ཏུ་ཞེན་པའི་ཕྱིར་ངོ་ཤེས་པ་ཞེས་བྱ་བའི་གཅིག་གི་རྣམ་རྟོག་་
ནི་བག་ཆགས་གོམས་པའི་རང་བཞིན་གྱིས་བྱེད་པ་ཡིན་ནོ་ཞེས་ལེའུ་དང་པོར་བརྗོད་ཟིན་ཏོ། ། ། ། །
གཉིས་པ་ཡིད་ཀྱི་མངོན་སུམ་ནི་བདག་རྐྱེན་དབང་པོ་གཟུགས་ཅན་མ་ཡིན་པ་ལ་བརྟེན་ནས་གཟུང་་
དོན་ལ་མ་འཁྲུལ་བ་ཡིན་ཏེ། རྣམ་ངེས་ལས། དབང་ཤེས་དེ་མ་ཐག་རྐྱེན་ལས། །བྱུང་ཞིང་ དེ་དོ ན་
དེ་མ་ཐག །འཛིན་པར་བྱེད་པའི་ཡིད་ཀྱང་ངོ༌། །ཞེས་འབྱུང་བས། དམིགས་པའི་རྐྱེན་ནི་དབང་ཤེས་
ཀྱི་གཟུང་དོན་འགགས་མ་ཐག་ཏུ་བྱུང་བའི་སྐད་ཅིག་གཅིག་ཉིད་ཡིན་ནོ། །དེ་མ་ཐག་རྐྱེན་ནི་དེ་དང་
དུས་མཉམ་པའི་དབང་པོའི་ཤེས་པ་ཉིད་ཡིན་ནོ། །འདི་ལ་ཡིད་ལ་བྱེད་པ་ཡང་དབང་ཤེས་ཉེད་ལས་
རྫས་གཞན་མེད་དོ། །དེ་ལྟར་རྐྱེན་གཉིས་སམ་གསུམ་ལས་ཤེས་པ་ཡུལ་གྱི་རྣམ་ ལྡན་དུ་སྐྱེས་པ་སྐད་ཅིག་
ག ཅིག་གོ་། །འགྲོས་གསུམ་ལ་སོགས་པ་ནི་རིགས་པས་ཀྱང་མི་འཐད་མོད་ཀྱི་སྐ བས་གཞན་དུ་འགོག་པར་
བྱེད་དོ། །
འདིའི་དོན་ངེས་པར་བྱ་བ་ལ་གསུམ་ལས། དང་པོ་རྩོད་པ་དགོད་པ་ནི། རྣ་མ་ཕུག་པ་ན་རེ།
ཡིད་ཀྱི་མངོན་སུམ་འདི་དབང་པོའི་མངོན་སུམ་གྱིས་མྱོང་ཟིན་པའི་དོན་འཛིན་པ་ཡིན་ན་ཡིད་དེ་ཚད་
མ་ཉིད་མ་ཡིན་པར་འགྱུར་ཏེ་གཞལ་བྱ་སྔར་མ་རྟོགས་པ་རྟོགས་པར་བྱེད་པ་མིན་པའི་ཕྱིར་རོ། །
དབང་པོའི་མངོན་སུམ་གྱིས་མ་མཐོང་བའི་དོན་འཛིན་པར་བྱེད་ན་ལོང་བ་ལ་སོགས་པ་ཡིས་ཀྱང་
གཟུགས་ལ་སོགས་པའི་དོན་མཐོང་བར་འགྱུར་རོ། །ཞེ་ན།
གཉིས་པ་ལན་གདབ་པ་ནི། སྐད་ཅིག་ཉིད་ཕྱིར་འདས་པ་ཡི། །དོན་མཐོང་ཡོད་པ་མ་
ཡིན་ཞིང་། །སྐད་ཅིག་མིན་ན་མཚན་ཉིད་ནི། །ཁྱད་པར་བཅས་པ་བརྗོད་བྱར་འགྱུར། །
དབང་ཤེས་ཀྱི་གཟུང་དོན་དེ་རྟག་པའམ་མི་རྟག་པ་གང་ཞིག་ཡིན། མི་རྟག་པ་ཡིན་ན་ནི་འདས་པ་ད བང་
ཤེས་ཀྱི་གཟུང་དོན་ཆོས་ཅན་ནོ། །དེའི་རྗེས་སུ་བྱུང་བའི་ཡིད་ཀྱི་མངོན་སུམ་གྱིས་མཐོང་བ་ཡོད་པ་མ་
ཡིན་ཏེ་དམ་བཅའ་བའོ། །སྐད་ཅིག་ཉིད་ཀྱིས་རྣམ་པ་འཇོག་དུས་ན་འགགས་ནས་མེད་པའི་ཕྱིར་རོ། །
ཞེས་པ་ནི་རྟགས་སོ། །སྐད་ཅིག་མིན་ཏེ་རྟག་པར་འདོད་པས་དབང་ཤེས་ཀྱིས་གཟུང་པའི་དོན་འཛིན་
ནོ་ཞེ་ན། ཡིད་ཀྱི་མངོན་སུམ་ནི་རྟོགས་ཟིན་ལ་འཇུག་ཀྱང་ཚད་མ་ཡིན་ནོ། །ཞེས་ཡིད་ཀྱི་ མངོན་སུམ་
གྱི་མཚན་ཉིད་ནི་ཚད་མ་གཞན་ལས་ཁྱད་པར་བཅས་པར་བརྗོད་དགོས་པར་འགྱུར་རོ། །གཞན་ཡང་།
285



་
བྱ་བ་བསྒྲུབས་ཅན་ལས་ལ་ནི། ་ །ཁྱད་པར་ཅུང་ཟད་མི་བྱེད་པ། །དབང་པོ་ཅན་ནམ་
གཞན་དག་ནི།་།སྒྲུབ་པར་བྱེད་པར་ཇི་ལྟར་འདོད། །ཚད་མ་སྔ་མས་རྟོགས་ཟིན་ལ་འཇུག་
པའི་དབང་པོ་ཅན་ཡིད་ཀྱི་མངོན་སུམ་ནི་ཆོས་ཅན་ཁས་བླངས་པའོ། །སྒྲུབ་པར་བྱེད་པའི་ཚད་མར་མི་
འདོད་དེ་དམ་བཅའ་བའོ། །ཚད་མ་སྔ་མས་གཞལ་བྱ་རྟོགས་པའི་བྱ་བ་བསྒྲུབས་པ་ཅན་གྱི་གཞལ་བྱ་ལ་
སྔར་བས་ཁྱད་པར་ཅུང་ཟད་ཀྱང་རྟོགས་པར་མི་བྱེད་པའི་ཕྱིར་ཤིང་བཅད་ཟིན་གྱི་སྟ་རེ་གཅོད་བྱེད་མ་་་་་་
ཡིན་པ་བཞིན་ནོ། །ཞེས་པ་ནི་རྟགས་སོ། །བློ་གཞན་དག་ཀྱང་དེ་དང་འདྲའོ། །གཞལ་བྱ་དེ་རྟག་
པ་ཡིན་ན། དངོས་པོ་དེ་ལས་སྐྱེ་བའི་བློ།	།ཐམས་ཅད་ཅིག་ཅར་འབྱུང་བར་འགྱུར། །
གཞན་གྱིས་ཁྱད་པར་བྱ་མིན་ནི། །དེ་ལ་བལྟོས་པ་འགལ་ཕྱིར་རོ། །གཞལ་བྱ་རྟག་པའི་དངོས་
པོ་དེ་ལས་སྐྱེ་བའི་བློ་མ་འོངས་པ་ཐམས་ཅད་ ཀྱང་ད་ལྟར་གྱི་བློ་དང་ཅིག་ཅར་དུ་སྐྱེ་བར་འགྱུར་ཏེ་་་་་་་་
འོངས་པའི་བློ་སྐྱེད་བྱེད་ཀྱི་གཞལ་བྱ་དེ་ཉིད་ལས་ད་ལྟར་གྱི་གཞལ་བྱ་ལ་ཁྱད་པར་གང་ཡང་མེད་པའི་ཕྱིར་་
རོ། ། །ཁྱད་པར་ཡོད་ན་ནི་མི་རྟག་པར་འགྱུར་རོ། །གཞལ་བྱ་རྟག་པ་ཡིན་ཡང་མ་འོངས་པའི་བློ་ད་
ལྟར་བསྐྱེད་པར་མི་འགྱུར་ཏེ་རྐྱེན་མ་འོངས་པའི་དབང་པོ་ལ་སོགས་པ་ད་ལྟར་མེད་པའི་ཕྱིར་རོ་ཞེ་ན་རྟག་་
པ་ཡིན་ན་ནི་རྐྱེན་གྱིས་ཁྱད་པར་དུ་མི་འགྱུར་བ་ཡིན་པ་ལས་དབང་པོ་ལ་སོགས་པ་རྐྱེན་ལ་བལྟོས་པ་འགལ་
བའི་ཕྱིར་རོ། །དེ་ཕྱིར་དབང་པོའི་རྣམ་པར་ཤེས། །དེ་མ་ཐག་རྐྱེན་ལས་བྱུང་ཅན། །ཡིད་
ནི་ཡུལ་གཞན་ཉིད་འཛིན་བྱེད། །དེ་ཕྱིར་ལོང་བས་མཐོང་བ་མིན། །རྟོ གས་ཟིན་ལ་འཇུག་
པ་མི་འཐད་པ་དེའི་ཕྱིར་ཡིད་ནི་དབང་ཤེས་ཀྱི་ཡུལ་ལས་གཞན་པ་ཉིད་འཛིན་པར་བྱེད་པའོ། །དེ་ལྟ་ན་
ལོང་བ་ལ་སོགས་པས་དོན་མཐོང་ བར་འགྱུར་བ་མ་ཡིན་ཏེ། དབང་པོའི་རྣམ་པར་ཤེས་པའི་དེ་མ་ཐག་
རྐྱེན་ལས་བྱུང་བ་ཅན་ཡིན་པའི་ཕྱིར། ལོང་བ་ལ་ནི་དབང་ཤེས་མེད་པ་དེའི་ཕྱིར་ལོང་བས་མཐོང་བ་མ་
ཡིན་ནོ། །རང་དོན་རྗེས་འགྲོའི་དོན་ལྟོས་ཅན། །དབང་སྐྱེས་བློ་ནི་རྒྱུ་ཡིན་ནོ། །དེ་ཕྱིར་
འདི་གཞན་འཛིན་ན་ཡང་། །ངེས་པ་འཛིན་པར་འདོད་པ་ཡིན། །རང་དབང་ཤེས་ཀྱི་གཟུང་
དོན་གྱི་རྗེས་སུ་འགྲོ་བ་ཅན་ཏེ་དེ་མ་ཐག་པ་དམིགས་པའི་རྐྱེན་ཡིན་ལ་དེ་ལ་ལྟོས་པ་ཅན་ཡིན་པ་དེའི་ཕྱིར་་་
ཡིད་ཀྱི་མངོན་སུམ་འདི་དབང་ཤེས་ཀྱི་གཟུང་དོན་ལས་གཞན་པ་འཛིན་པ་ཡིན་ནའང་ངེས་པ་ཅན་འཛིན་་
པར་འདོད་པ་ཡིན་ནོ། །དེ་དང་དུས་མཉམ་པའི་དབང་སྐྱེས་ཀྱི་བློ་ནི་ཡིད་ཀྱི་མངོན་སུམ་འདིའི་རྒྱུ་སྟེ་དེ་
མ་ཐག་པའི་རྐྱེན་ཡིན་ནོ། །
གསུམ་པ་དེ་ལ་མི་འཐད་པ་སྤོང་བ་ནི། ་་ དེ་མ་ཐག་རྐྱེན་དབང་ཤེས་དེ་དང་བྱེད་པའི་དུས་
286



མཚུངས་པར་མེད་པ་ཅན་གྱི་རང་ཡིད་ཀྱི་མངོན་སུམ་ དང་དུས་གཅིག་པ་ཅན་གྱི་དོན་དང་སྔ་ལོ གས་་་
དབང་པོའི་ཤེས་པ་དེ་དག་ཆོས་ཅན་ནོ། །ཇི་ལྟར་དབང་པོའི་ཤེས་པའི་ལྷན་ཅིག་བྱེད་པའི་རྐྱེན་
ཡིན་ཏེ། མ་ཡིན་པར་ཐལ་བའོ། །དབང་ཤེས་དེ་དང་འབྲས་བུ་བྱེད་པར་དུས་མཚུངས་པ་མེད་པ་
ཅན་ཡིན་པའི་ཕྱིར། འདས་པའི་མིག་གི་དབང་པོ་དང་ད་ལྟར་གྱི་གཟུགས་བཞིན་ནོ་ཞེ་ན། ཡིད་ཀྱི་
མངོན་སུམ་ དང་དུས་མཉམ་པའི་དོན་ནི་ཡིད་ཀྱི་མངོན་སུམ་གྱི་གཟུང་ཡུལ་དུ་མི་འདོད་པར་སྟོན་པ། མེད་
པ་སྔར་ནུས་མེད་ཕྱིར་དང༌། །ཕྱིས་ཀྱང་ཉེ་བར་མི་སྦྱོར་ཕྱིར། །རྒྱུ་རྣམས་ཐམས་ཅད་
སྔར་ཡོད་ཡིན། །དེ་ཕྱིར་རང་བློ་བཅས་དོན་མིན། །དུས་མཉམ་པའི་དོན་དེ་ནི་འབྲས་བུ་ཡིད་
ཀྱི་མངོན་སུམ་ གྱི་སྔ་ལོགས་ན་མེད་ལ་མེད་པས་ཇི་ལྟར་འབྲས་བུ་བསྐྱེད་པར་འགྱུར། མེད་པ་ནི་འབྲས་བུ་
ཐམས་ཅད་མངོན་པར་བསྒྲུབ་པའི་ནུས་པ་དང་བྲལ་བའི་ཕྱིར་རོ། །འབྲས་བུ་གྲུབ་པའི་ དུས་ན་དོན་དུས་
མཉམ་པ་ཡོད་དུ་ཚུད་ནའང་། འབྲས་བུ་ཡང་དེ་དང་དུས་མཚུངས་པར་ལྷན་ཅིག་གྲུབ་པས་འབྲས་བུ་
ལ་རྒྱུའི་ནུས་པ་ཉེ་བར་སྦྱོར་བ་མ་གྲུབ་པའི་ཕྱིར་རོ། །དེས་ན་རྒྱུ་རྣམས་ཐམས་ཅད་ནི་འབྲས་བུའི་སྔ་
ལོགས་སུ་ཡོད་པ་ཁོ་ན་རྒྱུར་འགྱུར་བ་ཡིན་པ་དེའི་ཕྱིར་བློ་དེ་ནི་རང་གི་གཟུང་དོན་དུས་མཉམ་པ་དང་་་་་་་
བཅས་ནས་འཛིན་པ་མ་ཡིན་ནོ། །སྔ་ལོགས་ཀྱི་གཟུང་དོན་དེ་ནི་རྣམ་པར་ཤེས་པ་དང་དུས་ཐ་དད་
པའི་ཕྱིར་ཇི་ལྟར་འཛིན། །ཞེ་ན། རིགས་པ་ཤེས་པ་ཡིས། ། །ཤེས་པའི་རྣམ་པ་འཇོག་ནུས་
པའི། །རྒྱུ་ཉིད་ལ་ནི་གཟུང་བར་ཤེས། །རྒྱུ་དུ་མ་ཉིད་ཡོད་ན་ཡང་། །འབྲས་བུ་རྗེས་བྱེད་
སྐྱེ་བ་གང་། །དེ་ནི་དེ་ཡི་ངོ་བོ་དེས། །བཞག་དང་བཟུང་ཞེས་བརྗོད་པ་ཡིན། དུས་མི་
མཉམ་ནའང་། : ཤེས་པ་ལ་རང་དང་འདྲ་བའི་རྣམ་པར་འཇོག་ནུས་པའི་རྒྱུ་དེ་ཉིད་ལ་རིགས་པ་ཤེས་པ་
རྣམས་ཀྱིས་གཟུང་བའི་ཡུལ་ཞེས་བྱ་བར་ཤེས་པ་ཡིན་ལ། ་. ལག་པས་སྐྱུ་རུ་ར་འཛིན་པ་ལྟ་བུ་ནི་མ་ཡིན་
ནོ། །དེས་ན་ཡུལ་དང་དབང་པོ་ལ་སོགས་པ་རྒྱུ་དུ་མ་ཉིད་ཡོད་ནའང་། འབྲས་བུའི་རྣམ་པ་དེ་གང་
གི་རྗེས་སུ་བྱེད་ཅིང་གང་དང་འདྲ་བར་སྐྱེས་པ་དེའི་གཟུང་ཡུལ་ནི་དེ་ཡིན་ཏེ་ཤེས་པ་དེ་ནི་གཟུང་དོན་དེའི་
ངོ་བོ་དེས་བཞག་དེ་བཟུང་ཞེས་བརྗོད་པ་ཡིན་ཏེ། བུ་ཕའི་གཟུགས་འཛིན་ནོ་ཞེས་པ་བཞིན་ནོ།། །།
གསུམ་པ་རང་རིག་པའི་མངོན་སུམ་ནི། ཤེས་པ་རང་གི་ངོ་བོ་ལ་ལྟོས་ནས་མ་འཁྲུལ་བ་ཡིན་ཏེ།
རྒྱུན་ལས། རྣམ་ཤེས་བེམ་པོའི་རང་བཞིན་ལས། །བཟློག་པ་རབ་ཏུ་སྐྱེ་བ་སྟེ། །བེམ་མིན་རང་བཞིན་
གང་ཡིན་པ། །དེ་འདིར་བདག་ཉིད་རིག་པར་འདོད། །ཅེས་ཏེ། རང་ནི་ངེས་གཟུང་གི་དོན་ཡིན་
པས་རིག་ཉིད་མངོན་སུམ་ཞེས་བྱའོ། །
287



--
འདི་ལ་གཉིས་ལས། དང་པོ་རང་རིག་རྟོག་བྲལ་དུ་བསྒྲུབ་པ་ནི། བདེ་སོགས་བདག་ཉིད་
གཞན་མི་བརྟེན། །བརྡ་བྱེད་པར་ནི་ནུས་མ་ཡིན། ། །དེ་ཕྱིར་དེ་དག་རང་རིག་ནི། །བརྗོད་
དང་རྗེས་འབྲེལ་ཅན་མ་ཡིན། །བདེ་སོགས་ནི་ཤེས་པ་རང་གི་ངོ་བོ་ལ་བལྟོས་ནས་བརྗོད་པ་རྣམ་
པར་རྟོག་པ་དང་འབྲེལ་བ་མ་ཡིན་ཏེ་ངོ་བོ་དེ་ལ་བརྡ་བྱེད་པར་མི་ནུས་པའི་ཕྱིར་རོ། །གང་གཞན་ལ་
རྗེས་སུ་འགྲོ་བ་མི་བརྟེན་པ་དེ་ལ་ནི་བརྡ་བྱེད་པར་ནུས་པ་མ་ཡིན་ཏེ། སྐད་ཅིག་མ་གཅིག་ཉིད་བཞིན།
བདེ་སོགས་ཀྱི་བདག་ཉིད་ཀྱང་གཞན་ལ་རྗེས་སུ་འགྲོ་བ་རྟེན་ཕ་མ་ཡིན་ནོ། །ཞེས་པ་རྒྱུ་མ་དམིགས་
པའོ། །
གཉིས་པ་བདེ་སོགས་བེམ་པོར་འདོད་པ་དགག་པ་ལ་གཉིས་ཏེ། བྱེ་བྲག་པ་ནང་གི་དོན་བེམ་པོར་
འདོད་པ་དགག་པ་དང་གྲངས་ཅན་ཕྱིའི་དོན་བེ མ་པོར་འདོད་པ་དགག་པའོ། །
དང་པོ་ལ་གཉིས་པས། འདོད་པ་བརྗོད་པ་ནི། བྱེ་བྲག་པ་འགའ་ཞིག་ན་རེ། བདེ་སོགས་ཕྱི་
རོལ་སྒྲ་སོགས་གཞན་ཡང་རིག་པར་བྱེད་པ་མིན་པ་དེ་དག་རང་གི་ངོ་བོ་ཇི་ལྟར་རིག་པར་འགྱུར་་་་
ཏེ། དེ་ལྟ་ན་བདེ་སོགས་རང་གིས་མི་རིག་ཅིང་རིག་བྱེད་གཞན་མེད་པའི་ཕྱིར་བ་དེ་སོགས་མྱོང་བ་མེད་
པར་འགྱུར་རོ། །ཞེ་ན། བདག་དང་དོན་གཅིག་ལ་བརྟེན་ཅིང་འདུ་བ་ཅན་གྱི་རྣམ་པར་ཤེས་པ་
གཞན་གྱིས་རིག་པར་བྱ་བ་ཡིན་པས་བདེ་སོགས་མྱོང་བ་མེད་པར་ཐལ་པར་མི་འགྱུར་རོ། །ཞེས་ཟེར་
རོ། །
གཉིས་པ་དེ་དགག་པ་ལ་གསུམ་ལས། དང་པོ་བདེ་སོགས་ཤེས་པར་ བསྒྲུབ་པ་ནི། དེ་དང་དེ་མིན་
རང་བཞིན་ཅན། །དེ་དང་དེ་མིན་དངོས་རྒྱུས་བསྐྱེད། །རྣམ་ཤེས་རྒྱུ་ལས་གཞན་མིན་
སྐྱེས། །བདེ་སོགས་དེ་ཅིས་ཤེས་མ་ཡིན། །བདེ་སོགས་དེ་ཆོས་ཅན་ནོ། །ཅིའི་ཕྱིར་ཤེས་པ་མ་
ཡིན་ཏེ། ཤེས་པར་ཐལ་བའོ། ་ །རྣམ་པར་ཤེས་པའི་རྒྱུ་ལས་གཞན་མ་ཡིན་པ་ལས་ས་སྐྱེས་པའི་ཕྱིར་
དད་པ་བཞིན་ནོ་ཞེས་པ་རང་བཞིན་ནོ། །དེ་ལྟ་ན་རྐྱེན་གསུམ་ཚོགས་པའི་རྗེས་ལ་རྣམ་ཤེས་དང་དུས་
མཉམ་པར་སྐྱེས་པའི་བུམ་པ་ཤེས་པར་འགྱུར་ཏེ། རྣམ་པར་ཤེས་པའི་རྒྱུ་ལས་གཞན་མ་ཡིན་པ་ལས་སྐྱེས་
པའི་ཕྱིར་རོ་ཞེ་ན་རྟ གས་དེ་གྲུབ་ན་ཡིད་ལ་བྱེད་པ་ནི་རྣམ་པར་ཤེས་པའི་རྒྱུ་ཡིན་ལ་བུམ་པ་དེ་ཡིད་ལ་བྱེད་་
པ་དེ་ལས་གཞན་མ་ཡིན་པ་ལས་ཀྱང་སྐྱེས་པར་འགྱུར་རོ། །རྟགས་དེའི་ཁྱབ་པ་བསྒྲུབ་པ་ནི་གང་ག ཅིག་
པ་དེའི་རྒྱུ་ལས་སྐྱེས་པ་དེ་ནི་གཅིག་པ་དེའི་རང་བཞིན་ཅན་ཡིན་ཏེ་དུང་དང་དུང་གི་དཀར་པོ་བཞིན། །
བདེ་སོགས་ཀྱང་རྣམ་པར་ཤེས་པ་དང་རྒྱུ་གཅིག་ལས་སྐྱེས་པའོ། །གང་གཅིག་པ་དེ་མ་ཡིན་པ་ཐ་དད་
m
288



པའི་རྒྱུ་ལས་སྐྱེས་པ་དེ་ནི་ གཅིག་པ་དེ་མ་ཡིན་པ་ཐ་དད་པའི་ རང་བཞིན་ཅན་ཡིན་ཏེ། སྔོན་པོ་དང་
སེར་པོ་བཞིན་བདེ་སོགས་དང་བེམ་པོ་ཡང་རྒྱུ་གཅིག་པའི་རང་བཞིན་མ་ཡིན་པ་ལས་སྐྱེས་པའོ་ཞེས་པ་་་་་
གཉིས་ཀའང་རང་བཞིན་ནོ། །རྒྱུ་གཅིག་ལས་སྐྱེས་པའི་ཕྱོགས་ཆོས་སྒྲུབ་པ་ནི། དོན་བཅས་དབང་
པོ་རུང་བ་དང༌། །བདག་ཉིད་ཇི་ལྟའི་སེམས་ཡོད་ན། །བདེ་བ་ལ་སོགས་སྐྱེ་བར་མཐོང་། །
ཡིད་ཀྱང་དེ་དང་མཚུངས་པ་ཡིན། །ཡིད་འཕྲོག་པའི་དོན་ཡུལ་རུང་བ་ན་ཡོད་པ་དང་བཅས་པ་
དང༌། དབང་པོ་ནད་ལ་སོགས་པའི་སྐྱོན་མེད་ཅིང་ལས་སུ་རུང་བ་དང༌། ཡིད་མྱ་ངན་ལ་སོགས་
པས་ཉ མས་པར་མ་བྱས་པའི་བདག་ཉིད་ཇི་ལྟ་བའི་སེམས་ཡོད་ན་བདེ་བ་དང་དེ་དག་ལས་བཟློག་པ་ ལས་་་
སྡུག་བསྔལ་ལ་སོགས་པ་སྐྱེ་བར་མཐོང་ལ། གཙོ་བོ་ཡིད་ཀྱང་དེ་དང་རྒྱུ་མཚུངས་པ་ལས་སྐྱེ་བ་ཡིན་ཏེ་
དམིགས་པ་དང་རྣམ་པ་དང་རྟེན་དང་དུས་དང་། རྫས་མཚུངས་པ་ཡིན་ནོ། །བདེ་སོགས་ལས་ལས་
བེམ་པོར་སྐྱེ་ལ་ཡིད་གོམས་པ་ལས་སྐྱེ་བས་རྒྱུ་མཚུངས་པར་མ་གྲུབ་བོ་ཞེ་ན། དེ་དག་མེད་དང་ཡོད་
པ་ན། །འགའ་ལ་བདེ་ལ་སོགས་དང་བློ། །སྐྱེ་དང་མི་སྐྱེ་མཐོང་དེའི་ཕྱིར། །དེ་ལས་དེ་
སྐྱེ་གཞན་ལས་མིན། །སྔར་བཤད་པའི་རྐྱེན་གསུམ་དེ་ལས་ནི་ཆོས་ཅན་ནོ། །བདེ་སོགས་དེ་སྐྱེ་ཞིང་
གཞན་ལས་སྐྱེ་བ་མིན་པ་སྟེ་དམ་བཅའ་བའོ། །རྐྱེན་གསུམ་དེ་དག་མེད་ན་ནི་འགའ་ཞིག་ལ་བདེ་བ་ལ་
སོགས་པ་དང་བློ་རྣམ་ཤེས་མི་སྐྱེ་བར་མཐོང་ལ། རྐྱེན་གསུམ་དེ་དག་ཡོད་པ་ལས་བདེ་སོགས་ དང་བློ་
་རྣམ་ཤེས་སྐྱེ་བར་མཐོང་པ་དེའི་ཕྱིར་རོ། །རྐྱེན་གསུམ་དེ་དག་ཉིད་ཀྱི་ཁྱད་པར་ལས། །བདེ་སྡུག་
ལ་སོགས་ཐ་དད་ཡིན། །ཏེ། དཔེར་ན་བློ་དེ་ཉིད་ཀྱི་ནི། །གོམས་པ་ཆེ་ཆུང་གི་ཁྱད་པར་ལས་
གསལ་བ་དང་མི་གསལ་བ་དང་ཐེ་ཚོམ་སྣ་ཚོགས་སུ་འགྱུར་བ་བཞིན་ནོ། །
གཉིས་པ་དེ་བློ་གཞན་གྱིས་མྱོང་བ་དགག་པ་ལ་དྲུག་ལས། དང་པོ་དབང་ཤེས་ཀྱིས་དོན་བོར་ནས་
བདེ་སོགས་འཛིན་པ་མི་འཐད་པ་ནི། བདེ་སོགས་ རང་ གིས་མི་རིག་ཀྱང་མྱོང་བ་མེད་པར་ཐལ་བའི་སྐྱོན་
མེད་དེ་དུས་མཉམ་པའི་དབང་ཤེས་ཀྱིས་མྱོང་བ་ཡིན་ནོ་ཞེ་ན། དོན་གང་ཉེ་བས་བློ་དང་ནི། །
བདེ་སོགས་དེ་དག་སྐྱེས་གྱུར་པ། །དེ་བོར་ནས་ནི་བདེ་སོགས་ཉིད། །དེས་ནི་ཇི་ལྟར་
་རྟོགས་པར་འགྱུར། །དོན་གཟུགས་ལ་སོགས་པ་ཉེ་བས་དབང་པོའི་བློ་དང༌། དེའི་འཁོར་དུ་སེམས་
བྱུང་བདེ་སོགས་དེ་དག་སྐྱེས་པར་གྱུར་པ་ཡིན་ན་དབང་ཤེས་དེ་ཡུལ་གཟུགས་སོགས་དེ་དག་བོར་ནས་བདེ་
སོགས་དེ་ཉིད་དབང་ཤེས་དེས་ཇི་ལྟར་རྟོགས་པར་འགྱུར་ཏེ། དབང་ཤེས་ནི་རང་གི་ཡུལ་འཛིན་པར་
བྱེད་དགོས་པའི་ཕྱིར་དོན་གཞན་འཛིན་པ་མི་འཐད་དོ་ཞེས་པའི་དོན་ཏོ། །
289



སུ་
གཉིས་པ་དོན་དང་བདེ་སོགས་རིམ་གྱིས་འཛིན་པ་མི་འཐད་པ་ནི། རིམ་གྱིས་འཛིན་ན་དེ་
མྱོང་བ། །རྣམ་ཆད་མེད་པར་སྣང་མི་འགྱུར། །དོན་དང་བདེ་སོགས་རིམ་གྱིས་འཛིན་ན་དོན་
འཛིན་དང་བདེ་འཛིན་གྱི་མྱོང་པ་ བར་རྣམ་པར་མ་ཆད་པར་སྣང་བར་མི་འགྱུར་ཏེ་དོན་འཛིན་དང་བདེ་་་་
སོགས་འཛིན་པ་ཕན་ཚུན་གཅིག་གིས་གཅིག་ཆོད་པའི་ཕྱིར་རོ། །བར་ཆོད་ཀྱང་འཇུག་པ་མགྱོགས་པའི་
ཕྱིར་བར་མ་ཆོད་དུ་སྣང་སྟེ་མགལ་མེའི་འཁོར་ལོ་བཞིན་དུ་འདོད་དོ་ཞེ་ན། དེ་མཚུངས་ཕྱིར། །མྱོང་
བ་མེད་པར་ཅིས་མ་ཡིན། །དོན་དང་བདེ་སོགས་འཛིན་པའི་ཤེས་པ་འཇུག་པ་མྱུར་བ་དང༌། དོན་
དང་བདེ་སོགས་གཏན་ནས་མྱོང་བ་མེད་པར་ཐལ་བར་འགྱུར་བ་ཡིན་ཏེ། དོན་འཛིན་པ་ན་བདེ་སོགས་
མི་འཛིན་ལ་བདེ་སོགས་འཛིན་པ་ན་དོན་མི་འཛིན་པས་མི་འཛིན་པའང་འཇུག་པ་མྱུར་ བར་མཚུངས་པའི་་
ཕྱིར་རོ། །ཞེས་པ་རྒྱན་གྱི་དགོངས་པ་ཁོ་བོའི་བླ་མ་རིགས་པར་སྨྲ་བ་ཆེན་པོའི་བཞེད་པ་ཡིན་ནོ། །
མཛོད་ལས་གཞན་དུ་བཤད་དེ། ཡུལ་འབའ་ཞིག་འཛིན་པ་ལ་ཡང་མྱུར་བ་དེ་མཚུངས་པའི་ཕྱིར་བདེ་
སོགས་གཏན་ནས་མྱོང་བ་མེད་པར་ཅིས་མ་ཡིན་ཞེས་གསུང་བ་ནི། དཀའ་འགྲེལ་གྱི་བཤད་པའོ། །
གསུམ་པ་ཅིག་ཅར་འཛིན་པ་མི་འཐད་པ་ནི། དབང་ཤེས་གཅིག་གིས་དོན་དང་བདེ་སོགས་གཉིས་
ཀ་ཤེས་པ་ ཡིན་ནོ། །ཞེ་ན། གཅིག་གིས་གཉིས་ཤེས་མ་ཡིན་ཏེ། །དབང་པོའི་སེམས་ནི་
ངེས་ཕྱིར་དང་། །བདེ་སོགས་མེད་ཀྱང་དོན་དག་ལས། །སྐྱེ་ཕྱིར་དེ་ནུས་གྲུབ་མེད་ཕྱིར། །
དབང་ཤེས་གཅིག་ གིས་དོན་དང་བདེ་སོགས་གཉིས་ཀ་ཤེས་པ་མ་ཡིན་ཏེ། ་དབང་པོའི་སེམས་ནི་ཡུལ་
གཟུགས་ལ་སོགས་པ་སོ་སོ་བ་ཁོ་ན་འཛིན་པ་ལ་ནུས་པ་ངེས་པའི་ཕྱིར་དང༌། དབང་ཤེས་ལ་ཆོས་ཅན་ནོ།།
དོན་གཞན་བདེ་སོགས་དེ་མེད་ན་མི་འབྱུང་བའི་ནུས་པ་གྲུབ་པ་མེད་པ་ནི་དམ་བཅའ་བའོ། །གཟུང་དོན་
བདེ་སོགས་མེད་ཀྱང་དོན་གཟུགས་སོགས་ལས་སྐྱེ་བའི་ཕྱིར་དཔེར་ན་སྔོ་འཛིན་དང་མི་རྟག་པ་འཛིན་པའི་
ཤེས་པ་བཞིན་ནོ། །ཞེས་པ་འགལ་བའི་ཁྱ བ་བྱ་དམི གས་པ འོ། །དོན་དང་བདེ་སོགས་གཉིས་ཀྱིས་
དབང་ཤེས་བསྐྱེད་པ་ལ་སོ་སོ་སོ་སོར་ཡང་ནུས་པ་ངེས་པ་ཡིན་ཏེ། དོན་གྱིས་དབང་ཤེས་བསྐྱེད་ལ་
བདེ་སོགས་ཀྱིས་ཀྱང་དབང་ཤེས་བསྐྱེད་པར་ནུས་པས་སོ་ཞེ་ན། དབང་ཤེས་ཀྱིས་སྔོ་སོགས་རྐྱང་པར་
འཛིན་པ་བཞིན་དུ་དོན་མེད་པའི་བདེ་སོགས་འབའ་ཞིག་པའང་འཛིན་པར་འགྱུར་རོ། །དེ་
འདོད་ན་མི་རིགས་ཏེ། དེའི་རྒྱུའི་དོན་ནི་མ་བཟུང་བར། །དེ་མྱོང་བར་ནི་མི་རིགས་སོ། །
བདེ་བ་དེ་སྐྱེ་བའི་རྒྱུ་དོན་ཡིད་འཕྲོག་པ་ལ་སོགས་པ་མ་བཟུང་བར་བདེ་བ་དེ་མྱོང་བར་མི་རིགས་སོ། །
དབང་ཤེས་ཀྱིས་དོན་དང་བདེ་སོགས་ལྷན་ཅིག་ཉིད་དུ་འཛིན་ནོ་ཞེ་ན། བདེ་སོགས་ཀྱི་ནི་ནུས་
290



པ་ཅི། །གང་ཕྱིར་དེས་བསྐྱེད་བློ་མི་འདོད། །དབང་ཤེས་ལ་བདེ་སོགས་ཀྱི་ནུས་པ་ཅི་ཞིག་ཡོད་
དེ་ལྡོག་པ་མ་གྲུབ་པའི་ཕྱིར་རོ། །རྒྱུ་གང་གི་ཕྱིར་ཞེ་ན་བདེ་སོགས་རྐྱང་པ་དེས་བསྐྱེད་པའི་དབང་པོའི་
བློ་ཁྱེད་ཉིད་ཀྱི་མི་འདོད་པས་སོ། །
བཞི་པ་བདེ་སོགས་རྐྱང་པར་འཛིན་པ་མི་འཐད་པ་ནི། དོན་མེད་པར་ནི་བདེ་ལ་སོགས། །
མིག་སོགས་རྣམས་ཀྱིས་མྱོང་ན་ནི། །གཟུགས་སོགས་བུད་མེད་སོགས་ཁྱད་པར། །ནམ་
ཡང་མིག་གིས་འཛིན་མི་འགྱུར། །དོན་གཟུགས་ལ་སོགས་པལ་ལྟོས་པ་མེད་པར་བདེ་བ་ལ་སོགས་
པ་མིག་ལ་སོགས་པས་མྱོང་ན་ནི་བདེ་བའི་དོན་དུ་གཟུགས་ལ་སོགས་པའམ་བུད་མེད་ལ་སོགས་པའི་ཁྱད་་་་
པར་མཛེས་པ་ཁོ་ན་བླང་བྱར་མིག་གིས་མི་འཛིན་པར་ཐལ་བའོ། །ནང་གི་ཡན་ལག་ནུས་པའི་
དོན། །ཡོད་ན་ཕྱི་རོལ་མཐོང་མི་འགྱུར། །ནང་གི་ཡན་ལག་ལས་བདེ་སོགས་བསྐྱེད་པའི་ནུས་པའི་
དོན་ཡོད་ན་ནི་ཕྱི་རོལ་གྱི་གཟུགས་མཛེས་པ་བདེ་སོགས་ཀྱི་རྒྱུར་ལྟ་བར་མི་འགྱུར་རོ། །
ལྔ་པ་དོན་རྐྱང་པར་འཛིན་པ་མི་འཐད་པ་ནི། དོན་འཛིན་ན་ནི་དེ་ལས་སྐྱེས། །བདེ་བ་ལ་
སོགས་མྱོང་མི་འགྱུར། །དབང་ཤེས་ཀྱིས་དོན་རྐྱང་པར་འཛིན་ན་ནི་རྐྱེན་གསུམ་དེ་ལས་ཡུལ་འཛིན་
པའི་ཤེས་པ་འབའ་ཞིག་སྐྱེས་པས་བདེ་བ་ལ་སོགས་པ་མྱོང་ བར་མི་འགྱུར་ཏེ། ཤེས་པ་དུ་མ་ཅིག་ཅར་
མི་སྐྱེ་ལ་ཡིད་གཅིག་པུས་གཟུགས་ལ་སོགས་པའི་དོན་འཛིན་པའི་ཕྱིར་རོ། །
དྲུག་པ་གཉིས་ཀའི་ཡུལ་ཉེ་བའི་ཚེ་ཅིག་ཅར་འཛིན་པ་མི་འཐད་པ་ནི། ཡུལ་གཟུགས་སོགས་ཡོད་
པ་དེ་དང་ནི་བདེ་སོགས་དེ་ཡོད་པ་ལས་དོན་འཛིན་དང་བདེ་འཛིན་གྱི་བློ་ཅིག་ཅར་སྐྱེ་བར་འགྱུར་་་་
ན་ནི། ཅིག་ཅར་འདོད་པ་དང་མི་འདོད་པའི་དོན་ནི་ཡོད་པའི་ཚེ་ན། བདེ་སྡུག་དག་ནི་ཅིག་
ཅར་དུ་རིག་པར་འགྱུར་རོ། །འདོད་པ་ དང་མི་འདོད་པའི་དོན་གཉིས་ཀ་ཡོད་ཀྱང་བདེ་སྡུག་ཅིག་ཅན་
དུ་སྐྱེ་ བར་མི་འགྱུར་ཏེ་ནང་གི་ཉེར་ལེན་གྱི་རྒྱུ་ཤེས་པ་ཡང་རྒྱུར་ཡོད་པས་དེས་བདེ་སྡུག་གང་རུང་རེ་བ་
ལས་མི་བསྐྱོད་པས་དེས་སྡུག་བསྔལ་གྱི་རྒྱུ་བྱས་ན་སྡུག་བསྔལ་འབྱུང་ཞིང་ བདེ་བའི་རྒྱུ་བྱས་ན་བདེ་བ་་་་
འབྱུང་བས་ཤེས་པ་གཅིག་པོ་དེ་ནི་བདེ་སྡུག་འགལ་བའི་ཉེར་ལེན་མིན་པར་འདོད་དོ་ཞེ་ན། གང་
གིས་རྣམ་པར་ཤེས་པ་ནི། །མི་ཤེས་པ་ཡི་ཉེར་ལེན་རྒྱུ། །རྒྱུ་གང་གིས་རྣམ་པར་ཤེས་པ་དེ་ནི་
བདེ་སྡུག་མི་ཤེས་པ་བེམ་པོའི་ཉེར་ལེན་གྱི་རྒྱུར་འགྱུར་བ་ཡིན་ཏེ། དེ་མི་རིགས་སོ། །ཤེས་པ་དེ་
ཉེར་ལེན་གྱི་རྒྱུར་མི་འདོད་ཀྱི་བདེ་སྡུག་སྐྱེད་པའི་བདག་པོའི་རྐྱེན་ཉིད་དུ་འགྱུར་བ་ཡིན་ནོ་ཞེ་ན།
རྐྱེན་དེ་ནི་དང་པོ་པོ་འགལ་བ་དག་བསྐྱེད་པ་ལ་ཡང་རྐྱེན་གཅིག་གིས་མཐོང་བས་བདེ་སྡུག་ཅིག་ཅར་
291



བསྐྱེད་པར་འགྱུར་རོ། །གཅིག་གིས་འགལ་བ་གཉིས་ཀྱི་རྐྱེན་བྱེད་པ་ནི། དཔེར་ན་སྣང་བ་ཉི་མའི་
འོད་གཅིག་ཉིད་མཚན་མོ་རྒྱུ་བ་ཤུག་པ་ལ་སོགས་པའི་གཟུགས་མཐོང་པ་དང་མི་མཐུན་པ་དང་།
དེ་ལས་གཞན་པ་མིག་ལ་སོགས་པའི་གཟུགས་མཐོང་བ་དང་། མཐུན་པ་ཅིག་ཅར་དུ་བྱེད་པ་བཞིན་
ནོ། །
གསུམ་པ་བློ་དེ་ཉིད་ཀྱིས་མྱོང་བར་གྲུབ་པ་ནི། དེ་ཕྱིར་བདེ་སོགས་རང་ཉིད་ལ། །འཕོས་
པའི་དོན་ནི་སྣང་བ་དང༌། །དེ་མྱོང་ཕྱིར་ན་འཇིག་རྟེན་འདོགས། །ཕྱི་རོལ་དོན་ནི་དངོས་
སུ་མིན། །དུས་མཉམ་པའམ་ཕྱིས་སྐྱེས་པའི་ཤེས་པ་གཞན་གྱིས་བདེ་བ་ལ་སོགས་པ་མྱོང་བ་མི་འཐད་
པ་དེའི་ཕྱིར་བདེ་སོགས་མྱོང་བ་ནི་ཤེས་པ་རང་ཉིད་ལ་གཟུགས་སོགས་ཀྱི་གཟུགས་བརྙན་འཕོས་པའི་དོན་་་
ནི་རང་ལ་སྣང་བ་དང་། བློ་དེ་ཉིད་ཀྱིས་མྱོང་བའི་ཕྱིར་ན་འཇིག་རྟེན་པ་རྣམས་དོན་མྱོང་ངོ་ཞེས་ཐ་སྙད་
འདོགས་པར་བྱེད་ཀྱི་ཕྱི་རོལ་གྱི་དོན་ནི་དངོས་སུ་མྱོང་བ་མ་ཡིན་ནོ། །རང་བདག་རིག་བྱེད་འདི་
དག་ནི། །དོན་ལས་སྐྱེ་བ་ཙམ་དུ་ཟད། །དོན་གྱི་བདག་ཉིད་དེ་དག་གི། །རང་གི་བདག་
གྱུར་དེས་མྱོང་ཡིན། །དེས་ན་དོན་མྱོང་བར་བཤད་དེ། །དམིགས་པ་ཉིད་ནི་དེར་སྣང་
བའོ། །ཤེས་པ་ནི་རང་གིས་རང་གི་བདག་ཉིད་རིག་པར་བྱེད་པ། བདེ་བ་ལ་སོགས་པ་འདི་དག་ནི་
རྒྱུ་དོན་ལས་སྐྱེ་བ་ཙམ་དུ་ཟད་ཀྱི་དོན་ཉིད་རིག་པ་ནི་མ་ཡིན་ནོ། །དོན་གྱི་བདག་ཉིད་ལྟ་བུའི་རྣམ་པ་
ཤེས་པ་དེ་དག་གི་རང་གི་བདག་ཉིད་དུ་གྱུར་པ་དེ་ཤེས་པ་དེ་ཉིད་ཀྱིས་མྱོང་བ་ཡིན་ནོ། །རྒྱུ་དེས་ན་དོན་
མྱོང་བར་བཤད་དེ་དམིགས་པར་བྱེད་པའི་ཤེས་པ་ནི་དོན་དེའི་རྣམ་པར་སྣང་བའོ། །
གཉིས་པ་གྲངས་ཅན་ཕྱིའི་དོན་བེམ་པོར་འདོད་པ་དགག་པ་ལ་གཉིས་ལས། དང་པོ་འདོད་པ་
བརྗོད་པ་ནི། གྲངས་ཅན་འགའ་ཞིག་ན་རེ། གཙོ་བོ་ནི་རང་བཞིན་ནོ་དེ་ལས་ནི་ཆེན་པོའོ། །ཆེན་
པོ་ལས་ནི་ང་རྒྱལ་ལོ། །ང་རྒྱལ་ལས། སྒྲ་དྲི་རོ་རེག་གཟུགས་ཏེ་དེ་ཙམ་ལྔའོ། །དེ་ཙམ་ལྔ་ལས། ས་
ཆུ་མེ་རླུང་ནམ་མཁའ་སྟེ་འབྱུང་བ་ཆེན་པོ་ལྔ་དང་། མིག་རྣ་བ་སྣ་ལྕེ་ལུས་ཏེ་བློའི་དབང་པོ་ལྔ་དང༌།
ལག་པ་དང་། རྐང་པ། ངག་བཤང་ལམ། དྲི་ཆུའི་ལམ་སྟེ་ལས་ཀྱི་དབང་པོ་ལྔ་ དང༌། ཡིད་སྟེ་བཅུ་
དྲུག་འབྱུང་ངོ༌། །ཉི་ཤུ་རྩ་གསུམ་པོ་དེ་དག་ནི་རྣམ་འགྱུར་རོ། །སྐྱེས་བུ་ནི་རང་བཞིན་དང་རྣམ་འགྱུར་
གང་ཡང་མ་ཡིན་པའི་རིག་པའོ། །རང་བཞིན་ནི་རྣམ་འགྱུར་ཐམས་ཅད་ལ་རྗེས་སུ་འགྲོ་བའོ། །དེ་ལ་
བློ་ནི་བདེ་སོགས་ཀྱི་བདག་ཉིད་ཡིན་ལ་བདེ་སོགས་དེ་ཕྱི་རོལ་ན་གནས་པ་ཉིད་དང་སེམས་མེད་་་་༌་
པའི་བེམ་པོ་དང་གཟུང་བ་ཡིན་ནོ་ཞེས་སྨྲའོ། །མཛོད་ལས་བཤད་པ་ནི་རྒྱུན་དང་མི་འགྲིག་གོ། །
292



གཉིས་པ་དེ་དགག་པ་ལ་བཞི་ལས། དང་པོ་ཡུལ་དང་བདེ་སོགས་བློ་གཅིག་གིས་འཛིན་པ་མི་
འཐད་པ་ནི། དེ་ཡི་ཡང་། ཅིག་ཅར་གཉིས་འཛིན་མི་རིགས་སོ། །བྱེ་བྲག་པར་མ་ཟད་དེ།
གྲངས་ཅན་དེའི་ལུགས་ལ་ཡང་བློ་གཅིག་གིས་དུས་ཅིག་ཅར་ཡུལ་དང་བདེ་སོགས་གཉིས་ཀ་འཛིན་པ་མི་་་་
རི གས་སོ། །བདེ་བ་ལ་སོགས་པ་གསུམ་ནི་སྔོན་པོ་ལ་སོགས་པའི་ བཀོད་པའི་བྱེ་བྲག་ཡིན་པའི་ཕྱིར།
སྔོ་སོགས་ཀྱི་རང་བཞིན་བདེ་སོགས་དང༌། །གཅིག་པའི་ཕྱིར་སྡོ་སོགས་དང་བདེ་སོགས་ཅིག་ཅར་
དུ་འཛིན་པའོ་ཞེ་ན། །ཐ་དད་སྣང་ཅན་སེམས་ཀྱིས་ནི། །གཟུང་སྟེ་ཇི་ལྟར་ཐ་མི་དད། །
རྡོ་སོགས་དང་བདེ་སོགས་དེ་ཆོས་ཅན་ནོ། །ཇི་ལྟར་ཐ་མི་དད་དེ་ཐ་དད་པར་ཐལ་བ་ནི་དམ་བཅའ་
བའོ། །ཐ་དད་སྣང་ཅན་སེམ་ཅན་ཀྱིས་གཟུང་ཞེས་པ་ནི་བློ་མ་འཁྲུལ་བ་ལ་ཐ་དད་དུ་སྣང་བའི་ཕྱིར་
ཀ་བ་དང་བུམ་པ་བཞིན་ནོ་ཞེས་པ་རང་བཞིན་ནོ། །
གཉིས་པ་ བདེ་སོགས་བེམ་པོར་མི་འཐད་པ་ནི། ཕྱི་དེར་ཁྱད་པར་ཡོད་མིན་ཡང༌། །
གོམས་པ་ཡི་ནི་ཁྱད་པར་ལས། །བློ་ལ་དགའ་དང་ཡོངས་སུ་གདུང་། །ཁྱད་པར་དུ་
ནི་མི་འགྱུར་རོ། །བདེ་སོགས་ནི་ཆོས་ཅན་ནོ། །ཕྱི་རོལ་དེར་ཁྱད་པར་ཡོད་པ་མ་ཡིན་ཡང་
གོམས་པའི་ཁྱད་པར་ལས་བློ་ལ་དགའ་བ་དང་གདུང་བ་ཁྱད་པར་དུ་མི་འགྱུར་ བར་ཐལ་བ་ནི་དམ་བཅའ་་་༌
བའོ། །བེམ་པོ་ཡིན་པའི་ཕྱིར་ཀ་བ་བཞིན་ནོ། །འདོད་ན་ནི་ཕྱིའི་དོན་ལ་ཁྱད་པར་མེད་ཀྱང་བདེ་སོགས་
གོམས་པ་ཆེ་བ་དང་ཆུང་བ་ལས་དགའ་གདུང་ཁྱད་པར་དུ་དམིགས་པས་བསལ་བའོ། །གལ་ཏེ་བློ་
འམ་ཆེན་པོ་དེ་ཡང་བདེ་སོགས་ཀྱི། །བདག་ཉིད་ཡིན་པས་ཕྱིའི་བེམ་པོ་གོམས་པ་ལས་ཁྱད་པར་
དུ་མི་འགྱུར་ཡང་ནང་གི་བེམ་པོ་གོམས་པས་ཁྱད་པར་དུ་འགྱུར་བ་མི་འགལ་ལོ་ཞེ་ན། གལ་ཏེ་བློ་བེམ་
པོ་ཡིན་ན། ད་ནི་ཕྱི་དེ་བདེ་སོགས་ཀྱི། །བདག་ཉིད་ཡིན་ཞེས་ཇི་ལྟར་རྟོགས། །ཕྱི་རོལ་
སྒྲ་ལ་སོགས་པ་ཡང་གཙོ་བོའི་རྣམ་པར་འགྱུར་བ་ཡིན་པས་བདེ་སོགས་ཀྱི་བདག་ཉིད་ཡིན་ནོ་ཞེ་ན། སྒྲ་
ལ་སོགས་པ་གཙོ་བོའི་རྣམ་འགྱུར་ ཡིན་པར་ཡང་མ་གྲུབ་བོ། །གལ་ཏེ་སྡེ་སོགས་བདེ་སོགས་མ་ཡིན་ན་
རིགས་ཐ་དད་དུ་འགྱུར་ལ་དེ་ལྟ་དེ་དག ། གཟུང་འཛིན་མིན་པར་འགྱུར་རོ་ཞེ་ན། སྐྱེས་བུ་ནི། |
ཀུན་གྱི་འཛིན་བྱེད་མི་འགྱུར་ཏེ། །སྐྱེས་བུ་ནི་རིག་པ་ཡིན་ལ་སྒྲ་ལ་སོགས་པ་ནི་བེམ་པོ་ཡིན་པས་
རིགས་མི་མཐུན་པའི་ཕྱིར་རོ། །དེ་འདོད་ན་སྐྱེས་བུ་ཀུན་གྱི་འཛིན་བྱེད་མིན་པ། དེས་ན་ཟ་བ་པོ་
ཉིད་ཉམས། །པར་འགྱུར་རོ། །འདིས་ནི་རྒྱུ་དང་འབྲས་བུ་བསལ། །རྒྱུ་དང་འབྲས་བུ་མ་
ཡིན་ཏེ། །གཟུང་དང་འཛིན་པ་ཉིད་མེད་ཕྱིར། །རིགས་མི་མཐུན་པ་གཟུང་འཛིན་མ་ཡིན་ན་
་ 293



སྐྱེས་བུ་སྒྲ་སོགས་ཀུན་གྱི་འཛིན་བྱེད་མ་ཡིན་ པར་འགྱུར་ཏེ་རིགས་མི་མཐུན་པའི་ཕྱིར་རོ་ཞེས་བྱ་བའི་་་་་་་
རིགས་པ་འདིས་ནི། རྡོ་སོགས་བདེ་སོགས་མ་ཡིན་ན་སྔོ་སོགས་དེ་ནང་གི་བདེ་སོགས་དང་རྒྱུ་འབྲས་མ་
ཡིན་པར་འགྱུར་ཏེ་རིགས་མི་མཐུན་པའི་ཕྱིར་རོ་ཞེས་པ་འདི་བཀག་པ་ཡིན་ནོ། །ནང་གི་བློ་དང་ཕྱིའི་སྒྲ་
ལ་སོགས་པའི་བདེ་སོགས་ནི་གཟུང་འཛིན་དུ་གྲུབ་པ་ཉིད་ཀྱིས་རྒྱུ་འབྲས་སུ་བཞག་པ་ཡིན་ལ་གཟུང་འཛིན་
ཡིན་པ་དེ་ཡང་བློ་ལ་སྒྲ་ལ་སོགས་པའི་རྣམ་པ་ཤར་བ་ལས་ཡིན་ནོ། །སྐྱེས་བུ་ཡང་སྒྲ་སོགས་འཛིན་བྱེད་
ཡིན་པས་སྐྱེས་བུ་སྒྲ་སོ གས་ཀྱི་འབྲས་བུ་ཡིན་ པར་འགྱུར་བ་ལས་དེ་ཡང་ཁྱོད་འདོད་པ་མ་ཡིན་ པས་གཟུང་
འཛིན་ལ་རྒྱུ་འབྲས་ཀྱིས་མ་ཁྱ བ་པར་འགྱུར་རོ། །སྐྱེས་བུ་དང་སྒྲ་སོགས་རིགས་མི་མཐུན་ཀྱང་གཟུང་
འཛིན་ཀྱི་མཚན་ཉིད་ཡོད་ན། དེ་ནི་གཞན་སྡེ་སོགས་བདེ་སོགས་མ་ཡིན་ ཡང་བློའི་བདེ་སོགས་ དང་ཡང་
གཟུང་འཛིན་དུ་འ གྱུར་ཏེ། མཚན་ཉིད་མཚུངས་པའི་ཕྱིར་རོ། །མཛོད་མཛད་པས། བློ་ དང་ཕྱིའི་
བདེ་སོགས་ལ་གཟུང་འཛིན་གྱི་མཚན་ཉིད་ཡོད་ན་ཡང་མཚན་ཉིད་དེ་ནི་གཞན་སྐྱེས་བུ་དང་བདེ་སོགས་ལ་
ཡང་ཡོད་དགོས་ཏེ་མེད་ན་སྐྱེས་བུ་ཀུན་གྱི་འཛིན་བྱེད་དུ་མི་རུང་བའི་ཕྱིར་རོ། །འདོད་ན་སྐྱེས་བུ་དང་
བདེ་སོགས་རྒྱུ་འབྲས་སུ་འགྱུར་རོ། །ཇི་ལྟར་བློ་ལ་བདེ་སོགས་ཀྱི་རྣམ་པ་མ་ཤར་ན་དེའི་འཛིན་བྱེད་དུ་
མི་རུང་ལ་ཤར་ན་བདེ་སོགས་ཀྱི་འབྲས་བུ་ཡིན་པ་ལྟར་སྐྱེས་བུ་ལའང་དེ་ལྟར་འགྱུར་རོ། །ཞེས་འཆད་པ་
ནི། དཀའ་འགྲེལ་ལས་བློ་དང་བདེ་བ་རྒྱུ་དང་འབྲས་བུ་མ་ཡིན་ཏེ། ཅིའི་ཕྱིར་ཞེ་ན། གཟུང་དང་
འཛིན་པ་མེད་པའི་ཕྱིར་རོ། །བློ་དང་བདེ་བ་ལ་གཟུང་བ་དང་འཛིན་པ་ཡོད་པས་རྒྱུ་དང་འབྲས་བུ་
ཡིན་ན་དེའི་ཚེ་སྐྱེས་བུ་དང་སྒྲ་སོགས་ལ་ཡང་གཟུང་འཛིན་གྱི་མཚན་ཉིད་ཡོད་པས་རྒྱུ་འབྲས་སུ་འགྱུར་་་
རོ། །དེ་ལྟ་ན་རིགས་མི་མཐུན་པ་དག་ཀྱང་རྒྱུ་འབྲས་སུ་འགྱུར་རོ། །ཞེས་བཤད་པའི་ དགོངས་པ་ཡིན་
ནོ། །དེ་ཕྱིར་དེ་ནི་ནང་ཉིད་དང་། །མྱོང་བྱ་ཉིད་ཕྱིར་སེམས་ཡིན་ནོ། །གང་གི་རང་
བཞིན་མྱོང་མ་ཡིན། །དེ་ནི་དེ་ཡི་མྱོང་མ་ཡིན། །ཕྱི་རོལ་ལ་ཁྱད་པར་མེད་པར་ཡང་གོམས་པ་
ལས་ཁྱད་པར་དུ་འགྱུར་བ་དེའི་ཕྱིར་ཞེས་པ་ནི་རྟགས་སོ། །བདེ་སོགས་དེ་ནི་ཆོས་ཅན་ནོ། །སེམས་
ཡིན་ནོ་ཞེས་པ་ནི་དམ་བཅའ་བའོ། །ཡང་བདེ་སོགས་ནི་ཆོས་ཅན་ནོ། །ནང་ཉིད་ཡིན་ཏེ་ཞེས་པ་ནི་
དམ་བཅའ་བའོ། །མྱོང་བར་བྱ་བ་ཉིད་ཡིན་པའི་ཕྱིར་རྟོག་པའམ་མི་རྟག་པར་འདུ་ཤེས་པ་བཞིན་ནོ། །
ཞེས་པ་གཉིས་ཀའང་རང་བཞིན་ནོ། །བློ་བདེ་དེ་ནི་ཆོས་ཅན་ནོ། །ཕྱི་རོལ་བདེ་སོགས་དེའི་མྱོང་བྱེད་
མ་ཡིན་པར་འགྱུར་ཏེ། བློ་བདེ་གང་གི་རང་བཞིན་མྱོང་བ་རིག་པ་མ་ཡིན་ པའི་ཕྱིར་ཀ་བ་བཞིན་ཞེས་
པ་ནི་ཁྱ བ་བྱེད་མ་དམིགས་པའོ། །
294



གསུམ་པ་བློ་མྱོང་ཐ་དད་དུ་མི་འཐད་པ་ནི། གལ་ཏེ་བདེ་སོགས་དེའི་རང་བཞིན་མ་ཡིན་ པ་མྱོང་
བ་ཤེས་རིག་གི་སྐྱེས་བུས་བློའམ་ཆེན་པོ་དེ་ལ་གནས་པའི་བདེ་སོགས་ཀྱི་གཟུགས་བརྙན་དེ་རིག་པས་བདེ་་་
སོགས་རིག་པར་འཇོག་པ་ཡིན་ནོ་ཞེ་ན། མངོན་སུམ་དྲན་པའི་རྣམ་པ་ཅན། །མྱོང་བ་མ་
གཏོགས་འདི་བློ་གང་། །རྟོག་མེད་མངོན་སུམ་གྱི་རྣམ་པ་ཅན་དང་། རྟོག་པ་དྲན་ པའི་རྣམ་པ་ཅན་
དུ་མྱོང་བ་ལས་མ་གཏོགས་པའི་གང་ཟག་འདིའི་བློའམ་ཆེན་པོ་དེ་གང་ཞིག་ཡིན་ཏེ་མ་དམིགས་སོ་ཞེས་་་་་
པའི་དོན་ཏོ། །དེ་དང་དེ་དོན་ལ་བརྟེན་ནས། །བདེ་དང་སྡུག་བསྔལ་སོགས་མྱོང་བ། །
གཅིག་ཉིད་འབྱུང་བར་འགྱུར་མཐོང་གི། །བར་དུ་གཞན་ནི་མ་མཐོང་ངོ་། །ཡིད་དུ་འོང་བ་
དེ་དང་ཡིད་དུ་མི་འོང་བ་དེའི་དོན་ལ་བརྟེན་ནས་བདེ་བ་དང་སྡུག་བསྔལ་ལ་སོགས་པ་མྱོང་བ་གཅིག་ཉིད་་
འབྱུང་བར་འགྱུར་ བར་མཐོང་གི་དོན་སྡེ་སོགས་ དང་བློ་རིག་པ་གཉིས་ཀྱི་བར་དུ་གཞན་བློའམ་ཆེན་པོ་་་་་་
བེམ་པོ་ནི་ཡོད་ན་སྣང་དུ་རུང་བ་ལས་མ་མཐོང་ངོ༌། །བློ་མྱོང་གཉིས་ཐ་དད་ཡིན་ཡང་འདྲེས་པས་
ལྕགས་གོང་དང་མེ་བཞིན་དུ་རྣམ་པ་དབྱེར་མེད་པར་སྣང་པའོ་ཞེ་ན། དེ་ལྟ་ཡིན་ན་དངོས་
ཀུན་ལ། །ཐ་དད་ཐ་དད་མིན་བཞག་ཉམས། །ཐ་དད་ཡིན་ཡང་བློ་མ་འཁྲུལ་བ་ལ་ཐ་དད་མིན་
པར་སྣང་བ་དེ་ལྟ་ཡིན་ན། དངོས་པོ་ཀུན་ལ་ཐ་དད་དང་ཐ་དད་མིན་པར་རྣམ་པར་གཞག་པ་ཐམས་
ཅད་ཉམས་པར་འགྱུར་ཏེ་བློ་མ་འཁྲུལ་བ་ལ་ཐ་མི་དད་དུ་སྣང་ཡང་ཐ་དད་དུ་ཡོད་པར་འདོད་བར་ཕྱིར་་་
རོ། །ཁ་ཅིག་ལྕགས་གོང་མེར་འ བར་བའི་ཚེ་ལྕགས་གོང་དང་མེ་གཅིག་ཡིན་ནོ་ཞེས་གྲག་ནའང་། ལྕགས་
གོང་ནི་རྡུལ་བརྒྱད་ཚོགས་པའི་གོང་བུ་ཡིན་པ་དང༌། མེ་དེའི་ཚོགས་པའི་བྱེ་བྲག་མེའི་རྡུལ་ཁོ་ན་ཡིན་
པ་ལ་ཚོགས་པའི་སྤྱི་དང་བྱེ་བྲག་གི་ཁྱད་པར་མ་བྱེད་པ་ཁོ་ན་ཡིན་ནོ། །གལ་ཏེ་དེའི་ཚེ་ལྕགས་གོང་གི་ཁ་
དོག་དབང་པོ་ལ་སྣང་བའི་ཚེ་མེའང་སྣང་བར་འགྱུར་རོ། །ལྕགས་གོང་དང་མེ་གཅིག་ཡིན་ན་དེ་གཉིས་
ལ་གཞི་མཐུན་འཐད་པར་འགྱུར་བ་ལས་འདི་གཉིས་ནི་ཚོགས་པའི་སྤྱི་བྱེ་བྲག་ཡིན་པས་གཞི་མཐུན་མི་རུང་
སྟེ། ལེའུ་གཉིས་པར། དེས་ན་བུམ་པ་གཟུགས་སོ་ཞེས། །གཞི་གཅིག་པ་ཅན་སྒྲ་མ་ཡིན། །དེས་ན་
འདིས་ནི་རིགས་དང་ནི། །ཚོགས་པ་བརྗོད་པའི་ཁྱད་པར་ཡིན། །ཞེས་པ་དང་འགལ་ལོ། །འདི་
སྐད་སྒྲོགས་པ་དེས་ནི་ཆོས་མངོན་པ་དང་རྟོག་གེ་གཉིས་ཀ་ལ་རྨོངས་པར་བསྟན་པ་ཡིན་ནོ། །ཐ་དད་
མེད་མྱོང་གཅིག་ཡིན་ན། །དེ་ལྟར་གང་མིན་དེ་ཐ་དད། །ཅན་བསྒྲུབ་འདི་སྒྲུབ་བྱེད་མིན་
ན། །ཐ་དད་སྒྲུབ་བྱེད་འགྲུབ་མ་ཡིན། །བློ་མ་འཁྲུལ་བ་ལ་ཐ་དད་མེད་པར་མྱོང་བ་དེ་ནི་གཅིག་
ཡིན་ཏེ། སྔོན་པོ་དང་སྔོན་པོའི་མི་རྟག་པ་བཞིན་ནོ། །བློ་མ་འཁྲུལ་བ་ལ་ཐ་དད་མེད་པར་སྣང་བ་དེ་
295



1
ལྟར་གང་མ་ཡིན་པ་ཐ་དད་དུ་སྣང་བ་དེ་ནི་ཐ་དད་པ་ཅན་དུ་འགྲུབ་སྟེ་ཀ་བ་དང་བུམ་པ་བཞིན་ཐ་དད་
སྣང་བ་འདི་ཐ་དད་ཀྱི་སྒྲུབ་བྱེད་མ་ཡིན་ན་ཐ་དད་སྒྲུབ་པར་བྱེད་པའི་སྒྲུབ་བྱེད་ཐམས་ཅད་འགྲུབ་པ་མ་་་་
ཡིན་པར་འགྱུར་རོ། །སྡུག་བསྔལ་དཀར་སོགས་ཐ་དད་སྣང་། །ཐ་དད་མ་ཡིན་བློ་མྱོང་ནི། ༈
ཐ་དད་མེད་སྣང་ཐ་དད་ན། །ཐ་དད་ཐ་དད་མེད་རྟེན་ཅི། །སྡུག་བསྔལ་དང་བདེ་བ་ལ་སོགས་
པ་དང་དཀར་པོ་ལ་སོགས་པ་ཐ་དད་དུ་སྣང་བ་ནི་ཐ་དད་མ་ཡིན་ པར་འདོད་ལ། བློ་དང་མྱོང་བ་ནི་
ཐ་དད་མེད་པར་སྣང་བ་ཐ་དད་དུ་འདོད་ན་ཐ་དད་དང་ཐ་དད་མིན་པར་སྒྲུབ་བྱེད་ཀྱི་རྟེན་ནམ་རིགས་པ་
ཅི་ཞིག་ཡོད།
བཞི་པ་རང་ལ་མི་མཚུངས་པ་ནི། གལ་ཏེ་བློ་ལ་ཐ་དད་དུ་མི་སྣང་བས་ཐ་དད་མ་ཡིན་ན། གཙོ་
བོ་རྣམ་པར་ཤེས་པ་གཅིག་གི་འཁོར་དུ་ཚོར་བ་དང་འདུ་ཤེས་ལ་སོགས་པ་དུ་མ་སྐྱེས་པའི་ཚེ་ནད་ཀྱི་ཟུག་་་་་
ངུས་གཟིར་བ་འགའ་ཞིག་ལ་ཚོར་བ་སྡུག་བསྔལ་ཁོ་ན་དམིགས་ཀྱི་འདུ་ཤེས་ལ་སོགས་པ་མ་དམིགས་པའི་་་་
ཕྱིར་དེའི་ཚེ་ཚོར་བ་ལ་འདུ་ཤེས་ཐ་དད་དུ་མ་གྲུབ་པར་འགྱུར་རོ་ཞེ་ན། གཅིག་ཚེ་གསལ་བས་བསྒྲིབས་
ན་ཡང་། །སེམས་ཀྱི་ཁྱད་པར་རྒྱུན་དག་ལ། །ཐ་དད་པར་ནི་མཐོང་བའི་ཕྱིར། །ཐ་དད་
རྣམ་གཞག་གྲུབ་པ་ཡིན། །ནད་ཀྱིས་གཟིར་བ་ལྟ་བུའི་དུས་གཅིག་གི་ཚེ་ཚོར་བ་དེ་གསལ་བས་འདུ་
ཤེས་ལ་སོགས་པ་སེམས་བྱུང་གཞན་བསྒྲིབས་པར་གྱུར་ནའང་། ཚོར་བ་འདུ་ཤེས་སེམས་བྱུང་ཐ་དད་
ཀྱི་རྣམ་གཞག་གྲུབ་པ་ཡིན་ཏེ། སེམས་ཀྱི་ཁྱད་པར་གྱི་རྒྱུན་དག་ལ་སྒྲ་མི་རྟག་པའོ། །ཞེས་འདུ་ཤེས་
ཐ་དད་པར་གསལ་ བར་མཐོང་བའི་ཕྱིར་རོ། །སེམས་བྱུང་དེ་དག་ཀྱང་ཐམས་ཅད་དུ་ཐ་དད་པའང་མ་
ཡིན་ཏེ། གཙོ་བོ་རྣམ་ཤེས་ག ཅིག་གི་འཁོར་དུ་སྐྱེས་པའི་སེམས་དང་སེམས་བྱུང་ཐམས་ཅད་རྫས་གཅིག་
ཡིན་ནོ། །འདིར་ཐ་དད་པའི་རྣམ་གཞག་བྱས་པ་ནི་བཏགས་པར་ཡོད་པའོ། ། ། །
བཞི་པ་རྣལ་འབྱོར་མངོས་སུམ་ནི། ཀུན་བརྟགས་རྣམ་པར་རྟོག་པའི་ས་བོན་དང་བྲལ་ཞིང་ ཡང་
དག་པའི་དོན་ལ་མ་འཁྲུལ་བའི་ཤེས་པའོ། །བསྒོམས་པ་ལ་འབྱུང་བའི་ཤེས་པ་མ་འཁྲུལ་བའོ། །ཞེས་
གསུང་ནའང༌། བསྒོམས་པ་ལས་བྱུང་པའི་ཤེས་རབ་མ་འཁྲུལ་བ་ནི་སྦྱོར་ལམ་མཉམ་བཞག་འགའ་ཞིག་
ནའང་ཡོད་དེ་བསྒོམས་པའི་སྟོབས་ཀྱིས་ཡུལ་ཅིར་ཡང་མ་གྲུབ་པ་ལ་བློས་ཅིར་ཡང་མི་རྟོག་པ་ཡོད་པའི་་་་་
ཕྱིར་རོ། །དེ་ཡང་རྣམ་པར་མི་རྟོག་ཏིང་འཛིན་དང་། ཞེས་པ་དང༌། ཡང་དག་པའི་དོན་ལ་གསལ་
སྣང་ཡོད་པར་བཤད་པའི་ཕྱིར་རོ། །སོ་སོ་སྐྱེ་བོ་ཕྱིན་ཅི་ལོག །བདེན་པ་མཐོང་བས་བཟློག་པ་སྟེ། །
ཞེས་གསུངས་པའི་ཕྱིར་དང་། རྣམ་པར་རྟོག་པ་དང་བཅས་པར་གསུངས་པའི་ཕྱིར། སོ་སོ་སྐྱེ་བོ་
296



ས
བ
བསྒོ མས་པ་ལས་བྱུང་བའི་ཤེས་རབ་མ་འཁྲུལ་བ་མེད་དོ་ཞེ་ན། སོ་སོ་སྐྱེ་བོ་ཕྱིན་ཅི་ལོག །ཅེས་གསུངས་
པ་ནི་ལུས་དང་ཚོར་བ་དང་སེམས་དང་ཆོས་རྣམས་ལ་གཙང་བ་དང་བདེ་བ་དང་རྟག་པ་དང་བདག་ཏུ་་་་་
འཛིན་པ་ཡོད་པའི་ཕྱིར་སོ་སོ་སྐྱེ་བོ་ལ་ཕྱིན་ཅི་ལོག་ཡོད་པར་བཤད་པ་ཡིན་གྱི་ཕྱིན་ཅི་ལོག་གིས་ཁྱ བ་པ་ནི་་་
མ་ཡིན་ནོ། །རྣམ་པར་རྟོག་པར་དང་བཅས་པར་གསུངས་པའང་གཟུང་འཛིན་རྟོག་པའི་ས་བོན་མ་་་་་
སྤངས་པས་ རྣམ་པར་རྟོག་པ་ཡོད་པར་གསུངས་ཀྱི་ རྟོག་བཅས་ཀྱི་ཁྱབ་པ་ནི་མ་ཡིན་ནོ། །
འདི་ལ་གསུམ་ལས། དང་པོ་མཚན་གཞི་ངོས་གཟུང་བ་ནི། རྣལ་འབྱོར་ཤེས་པ་སྔར་བཤད་
པ། །དེ་དག་གི་དེ་བསྒོམས་བྱུང་ཡིན། །རྣལ་འབྱོར་ནི་བསྒོམས་པ་སྟེ་དེའི་ཤེས་པ་ནི་རྣལ་འབྱོར་
མངོན་སུམ་མོ། །དེ་ནི་སྔར་ལེའུ་གཉིས་པར་བདེན་བཞིའི་ཆོས་ཉིད་ཇི་ལྟ་ བར་རྟོགས་པ་བ ཤད་ཟིན་པ་
དེ་ཡིན་ལ་རྣལ་འབྱོར་པ་དེ་དག་གི་བདེན་བཞི་རྟོགས་པ་དེ་ནི་བསྒོམས་པའི་སྟོབས་ལས་བྱུང་པ་ཡིན་གྱི་་་་་
དབང་པོའི་ཤེས་པས་མི་རྟག་པ་མངོན་སུམ་དུ་རྟོགས་པ་ལྟ་བུ་ནི་རྣལ་འབྱོར་མངོན་སུམ་མ་ཡིན་ནོ། །
གཉིས་པ་མཚན་ཉིད་བསྒྲུབ་པ་ལ་གཉིས་ལས། དང་པོ་རྟོག་བྲལ་བསྒྲུབ་པ་ནི། རྟོག་པའི་དྲ་བ་
རྣམ་བསལ་བས། །གསལ་བ་ཉིད་དུ་སྣང་བ་ཡིན། །གང་གསལ་བར་སྣང་བ་དེ་ནི་རྟོག་པ་དང་
བྲལ་བ་ཡིན་ཏེ། དབང་པོའི་ཤེས་པ་བཞིན་རྣལ་འབྱོར་པའི་ཤེས་པ་ཡང་གསལ་བར་སྣང་བའོ། །
ཞེས་པ་རང་བཞིན་འགལ་དམིགས་པའོ། །གསལ་བར་སྣང་བ་གང་གིས་གྲུབ་ཅེ་ན། རྣམ་བསལ་བས་
ཞེས་ཏེ་ལམ་བསྒོམས་པའི་སྟོབས་ཀྱིས་རྣམ་པར་བསལ་བའི་ཕྱིར་རོ། །དེ་ཡང་སོ་སོར་བརྟགས་པའི་
འགོག་པའོ། །དྲ་བ་ནི་འཆིང་བར་བྱེད་པའི་ཕྱིར་རོ་ཞེས་བཤད་ཟིན་ཏོ། །ཁྱབ་པ་བསྒྲུབ་པ་ནི།
འདོད་འཇིགས་མྱ་ངན་གྱིས་བརླམས་དང༌། །རྐུན་པོ་ཟླ་སོགས་ཀྱིས་བསླད་པས། །མདུན་
ན་གནས་པ་བཞིན་དུ་ནི། །གང་དག་མིན་པ་མཐོང་བར་འགྱུར། །གང་དང་གང་ལ་གོམས་
པར་ གྱུར་པ་དེ་དང་དེ་ལ་གསལ་བར་སྣང་བས་ཁྱབ་པ་ཡིན་ཏེ། འདོད་འཇིགས་ལ་སོགས་པ་ཡང་དག་
པ་མ་ཡིན་པའི་དོན་གོམས་པས་མདུན་ན་གནས་པ་བཞིན་དུ་མཐོང་བ་བཞིན། ཡང་དག་པའི་དོན་ ཀྱང་
ཤིན་ ཏུ་གོམས་པར་བྱས་པའོ། །ཞེས་པ་རྒྱུ་ཚོགས་པ་ལས་འབྲས་བུ་སྐྱེ་རུང་དཔོག་པ་ རང་བཞིན་གྱི་
''རྟགས་སོ། །མི་ལམ་དང་མྱུར་དུ་བསྐོར་པ་དང་འཆི་ལྟས་ལ་སོགས་པས་བསླད་པས་གསལ་བར་སྣང་བ་
ནི་རྟོག་པ་དང་བྲལ་བ་ཡིན་ནའང་གོམས་པ་ལས་བྱུང་བ་ནི་མ་ཡིན་ནོ། །བཟློག་ཁྱད་བསྒྲུབ་པ་ནི། གང་
རྣམ་པར་རྟོག་པ་དང་རྗེས་སུ་འབྲེལ་བ་དེ་ནི་དོན་གསལ་བར་སྣང་བ་མ་ཡིན་ཏེ། སྟག་མགོ་དགུ་
པའི་དོན་སྤྱི་བཞིན་བུམ་སོགས་ཀྱི་དོན་སྤྱིའང་རྣམ་པར་རྟོག་པ་དང་འབྲེལ་ལོ། །ཞེས་བའང་རང་བཞིན་
297



འགལ་བ་དམིགས་པའོ། །རྟོག་པ་ཡིན་ཡང་གསལ་བར་སྣང་བ་ཡོད་དེ། རྨི་ལམ་ན་ཕ་དྲན་པ་བཞིན་
ནོ་ཞེ་ན། རྨི་ལམ་ན་ཡང་དྲན་པ་དེ། །དེ་འདྲའི་དོན་ལྡན་མིན་པར་དྲན། །རྨི་ལམ་ནའང་
དྲན་པ་གང་ཡིན་པ་དེ་ནི་གསལ་བར་སྣང་བ་དེ་འདྲ་བའི་དོན་ལྡན་མིན་པ་མི་གསལ་བའི་རྣམ་པར་དྲན་་་་
པས་ན་རྟོག་པ་ཡིན་ནོ། །བསྒོམས་པའི་སྟོབས་ཀྱིས་གསལ་བར་སྣང་བ་ཡིན་ན་གྲུབ་མཐའ་སྨྲ་བའི་
འདོད་པས་ཡང་དག་པ་མ་ཡིན་ པའི་དོན་གོམས་པ་ལས་སྐྱེས་པ་གང་ཡིན་པ་དེ་ཐམས་ཅད་གསལ་བར་་་་་
སྣང་བ་མ་ཡིན་ཏེ་རྟོག་པ་མེད་པའང་མི་སྨྲ་བ་མ་ཡིན་ནམ། དེ་ལྟ་ན་ཁས་བླངས་པ་ཉམས་སོ་ཞེ་ན། །
དེ་ནི་མ་ཡིན་ཏེ། མི་གཙང་ཟད་པར་ས་ལ་སོགས། །ཡང་དག་མིན་པའང་བསྒོམས་པ་ཡི། །
སྟོབས་ཀྱིས་སྤྲུལ་པས་རྟོག་མེད་དང༌། །གསལ་བར་སྣང་བ་ཅན་དུའང་མཐོང་། །མི་གཙང་
བ་དང༌། ཀེང་རུས་དང་། ཟད་པར་ས་དང་ཆུ་ལ་སོགས་པ་ཡང་དག་པ་མ་ཡིན་པའང་བསྒོམས་པའི་
སྟོབས་ཀྱིས་སྤྲུལ་པས་རྟོག་པ་མེད་པ་དང་། གསལ་བ་ཅན་དུའང་མཐོང་པ་ཡིན་ནོ། །དེ་ཕྱིར་ཡང་
དག་ཡང་དག་མིན། །གང་གང་ཤིན་ཏུ་གོམས་གྱུར་པ། །བསྒོམ་པ་ཡོངས་སུ་རྫོགས་པ་ན། །
དེ་གསལ་མི་རྟོག་བློ་འབྲས་ཅན། །ཡང་དག་པ་མ་ཡིན་ པའི་དོན་གོམས་པ་ལ་ཡང་གསལ་བར་སྣང་
བ་དེའི་ཕྱིར་ཡང་དག་པ་དང་ཡང་དག་པ་མ་ཡིན་ པའི་དོན་གང་དང་གང་ཤིན་ཏུ་གོམས་པར་གྱུར་པ་དེ་ནི་
བསྒོམ་པ་ཡོངས་སུ་རྫོགས་པ་ན་དེ་ནི་གསལ་ལ་མི་རྟོག་པའི་བློ་འབྲས་ཅན་ཏེ། གོམས་པ་དེ་ནི་གསལ་
བ་དེའི་རྒྱུ་ཡིན་ནོ། །
གཉིས་པ་མ་འཁྲུལ་བར་བསྒྲུབ་པ་ནི། དེ་ལ་སྔར་དཔྱད་དངོས་པོ་བཞིན། །སླུ་བ་མེད་
ཅན་གང་ཡིན་དེ། །བསྒོམས་བྱུང་མངོན་སུམ་ཚད་མར་འདོད། །གསལ་བ་དང་མི་རྟོག་པ་དེ་
ལ་ཡང་སྔར་ལེའུ་གཉིས་པར་དཔྱད་པའི་བདེན་པ་བཞི་དངོས་པོའི་གནས་ལུགས་མི་རྟག་པ་ལ་སོགས་པ་ཇི་
ལྟ་བ་བཞིན་རྟོགས་པའི་བློ་རྟག་པ་དང་བདེ་བ་ལ་སོགས་པ་སླུ་བ་མེད་པ་ཅན་གང་ཡིན་པ་དེ་ནི་ཀུན་་་་་་་
བརྟགས་རྣམ་པར་རྟོག་པའི་ས་བོན་གཅོད་པར་ནུས་པའི་ཕྱིར་བསྒོམས་པ་ལས་བྱུང་པའི་མངོན་སུམ་ཚད་
མར་འདོད་ཀྱི་ལྷག་མ་མི་གཙང་བ་དང་ཀེང་རུས་ལ་སོགས་པ་གོམས་པ་ལས་གསལ་བར་སྣང་བ་ཡོད་ན་་་་་
ཡང་ཡིད་རྣམ་པར་བསླད་པ་ལས་བྱུང་བ་ཡིན་པས་ན་དོན་ཀེང་རུས་ལ་སོགས་ལ་སླུ་བའི་ཕྱིར་རྣལ་་་་་་་
འབྱོར་མངོན་སུམ་ལྟར་སྣང་བ་ཡིན་ནོ། །
གསུམ་པ་རྟོག་བྲལ་ལ་བརྩད་པ་སྤང་བ་ནི། གལ་ཏེ་བསྒོམས་པའི་སྟོབས་ཀྱི་ རྣམ་པ་གསལ་བ་ཚད་་
མ་ཡིན་ན་རྣམ་པར་རྟོག་པ་ཚད་མར་མི་འགྱུར་ཏེ། གསལ་ བར་སྣང་བ་མེད་པའི་ཕྱིར་རོ་ཞེ་ན། ཤེས་
298
L་



འ
་
གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པར་བརྗོད། །རང་གི་ངོ་བོ་སྒྲ་དོན་མིན། |
དེ་ཕྱིར་དེ་ལ་ཀུན་མངོན་སུམ། །ཤེས་པ་གང་ཕྱི་རོལ་ཡུལ་ལ་དང་སྒྲ་ལ་སོགས་པ་ལ་དམིགས་ཏེ།
སྒྲའི་དོན་འཛིན་པའི་བློ་དེ་ནི། ཡུལ་ལ་དང་སྒྲ་ལ་སོགས་པ་དེ་ལ་རྟོག་པར་བརྗོད་ཀྱི་ཤེས་པ་རང་གི་
ངོ་བོ་སྐད་ཅིག་རེ་རེ་བ་ཤི་སྒྲའི་དོན་མ་ཡིན་པ་དེའི་ཕྱིར་ཤེས་པ་རང་གི་ངོ་བོ་དེ་ལ་རྟོག་པ་དང་རྟོག་པ་་་་
མེད་ པའི་བློ་ཀུན་རང་རིག་པའི་མངོན་སུམ་ཚད་མ་ཡིན་ནོ། །དེ་སྐད་དུ་ཡང་། རྟོག་པའང་རང་རིག་
ལ་མི་འདོད། །དོན་ལ་རྣམ་པར་རྟོག་པའི་ཕྱིར། །ལྐོག་གྱུར་རབ་ཏུ་མ་གྲུབ་པས། །རང་གི་ངོ་བོ་མི་
རྟོ གས་ཕྱིར། །ཞེས་སོ། །
གསུམ་པ་མངོན་སུམ་ལྟར་སྣང་ལ་གསུམ་ལས། དང་པོ་བཞི་རུ་བསྟན་པ་ནི། མངོན་སུམ་
ལྟར་སྣང་རྣམ་པ་བཞི། །རྟོག་པའི་ཤེས་པ་རྣམ་གསུམ་དང་། །རྟེན་བསླད་པ་ལས་བྱུང་བ་
ཅན། །རྟོག་པ་མེད་པ་གཅིག་ཡིན་ནོ། །མངོན་སུམ་ལྟར་སྣང་བ་ནི། མདོ་ལས། འཁྲུལ་
དང་ཀུན་རྫོབ་ཤེས་པ་ཅན། །རྗེས་དཔག་རྗེས་སུ་དཔག་ལས་བྱུང་། །དྲན་དང་མངོན་འདོད་ཅེས་
བྱའོ། །མངོན་སུམ་ལྟར་སྣང་རབ་རིབ་བཅས། །ཞེས་བདུན་དུ་ཕྱེ་བ་ལ། འཁྲུལ་བ་ནི་མིག་རྒྱུ་ལ་
ཆུར་འཁྲུལ་བ་ལྟ་བུ་སྟེ། བརྡ་རྟེན་ཅན་ཞེས་བྱ་སྟེ་སྒྲ་སྦྱོར་གྱི་རྟོག་པའོ། །ཀུན་རྫོབ་ཤེས་པ་ནི་བུམ་པ་
ལ་ལས་ དང་ཡོན་ཏན་ལ་སོགས་པ་ཡོད་པར་སྦྱོར་བ་སྟེ། དོན་གཞན་ལ་སྒྲོ་འདོགས་ཀྱི་རྣམ་པར་རྟོག་པ་
ཞེས་བྱ་སྟེ་དོན་སྦྱོར་གྱི་རྟོག་པའོ། ་།གཉིས་ཀ་ལ་མངོན་སུམ་ཉེར་འཇུག་ཅན་ཞེས་བྱ་སྟེ་ད་ལྟར་བ་ལ་
དམིགས་པའོ། །རྗེས་དཔག་ནི་རྟགས་དང་བསྒྲུབ་བྱའི་འབྲེལ་བ་འཛིན་པའོ། །རྗེས་སུ་དཔག་པ་ལས་
བྱུང་བ་ནི་རྗེས་དཔག་ཚད་མའོ། །འདི་གཉིས་ནི་རྟ གས་ལ་བརྟེན་པའོ། །དྲན་པ་ནི་ཕ་ལ་སོགས་པ་
དྲན་པ་སྟེ་འདས་པ་ལ་དམིགས་པའོ། །མངོན་འདོད་ནི་བརྗོད་པར་འདོད་པ་ལ་སོགས་པ་སྟེ་མ་འོངས་
པ་ལ་དམིགས་པ་སྟེ་འདི་ གཉིས་ནི་མངོན་སུམ་དང་རྟགས་གཉིས་ཀ་ལ་མ་བརྟེན་པའོ། །བཞི་པོ་དེ་ལ་ནི་
“ལྐོག་ཏུ་གྱུར་པའི་དོན་ཅན་ཞེས་བྱ་སྟེ། རྟོག་པ་ནི་དྲུག་ཡིན་ནོ། །རབ་རིབ་བཅས་ཞེས་བྱ་བ་ནི། །
རབ་རིབ་ཅན་ལ་སྐྲ་ཤད་དང་སྦྲང་བུ་ལ་སོགས་པར་སྣང་བ་སྟེ། འདིས་མཚོན་ནས་ཟླ་གཉིས་དང་རྨི་
ལམ་གསལ་བ་ལ་སོགས་པ་རྟོག་མེད་འཁྲུལ་བ་ཐམས་ཅད་ཡིན་ནོ། །མངོན་སུམ་ལྟར་སྣང་བདུན་པོ་དེ་
འདིར་རྣམ་པ་བཞི་རུ་བསྟན་པ་ནི། བརྡ་རྟེན་ཅན་དང༌། དོན་གཞན་ལ་སྒྲོ་འདོགས་པ་དང་ལྐོག་ཏུ་
གྱུར་པའི་དོན་ཅན་ཏེ་རྟོག་པའི་ཤེས་པ་རྣམ་པ་གསུམ་དང་། རྟེན་དབང་པོ་བསླད་པ་ལས་བྱུང་བའི་
རྟོག་པ་མེད་པ་གཅིག་སྟེ་བཞི་ཡིན་ནོ། །
།
299



གཉིས་པ་བདུན་དུ་ཕྱེ་བའི་འཐད་པ་ནི། དབང་སྐྱེས་མིན་པར་གྲུབ་དོན་དུ། །གཉིས་
བཤད་འཁྲུལ་བའང་མཐོང་ཕྱིར་རོ། །སྔ་མ་འཁྲུལ་བ་དང་། ཀུན་རྫོབ་ཀྱི་ཤེས་པ་ཅན་གཉིས་པོ་
ནི་དབང་པོ་ལས་སྐྱེས་པའི་མངོན་སུམ་མ་ཡིན་པར་སྒྲུབ་པའི་དོན་དུ་སོ་སོར་བཤད་པ་ཡིན་ཏེ། དེ་དག་་
ལ་དབང་སྐྱེས་སུ་འཁྲུལ་བའང་མཐོང་བའི་ཕྱིར་རོ། །དེ་ལྟ་ན་རྗེས་སུ་དཔག་པ་ལ་སོགས་པ་བཞི་པོ་འདི་་
དག་མངོན་སུམ་མ་ཡིན་པར་གྲུབ་ཟིན་པའི་ཕྱིར་བསྟན་པ་དོན་མེད་པར་འགྱུར་རོ་ཞེ་ན། རྗེས་དཔག་
སོགས་གྲུབ་བརྗོད་པ་ནི། །སྔ་མ་གཉིས་ཉིད་སྒྲུབ་ཕྱིར་རོ། །རྗེས་སུ་དཔག་པ་ལ་སོགས་པ་
བཞི་པོ་མངོན་སུམ་མ་ཡིན་པར་གྲུབ་ཟིན་ཡང་འདིར་བརྗོད་པ་ནི་སྔ་མ་བརྡ་རྟེན་ཅན་དང་དོན་གཞན་ལ་་་
སྒྲོ་འདོགས་པ་གཉིས་པོ་དབང་སྐྱེས་མིན་པར་སྒྲུབ་པའི་འབྲེལ་བ་ངེས་པའི་དཔེ་རུ་བསྟན་པའི་ཕྱིར་བཤད་་་
པ་ཡིན་ནོ། །སྔ་མ་གཉིས་པོ་ལ་དབང་སྐྱེས་སུ་འཁྲུལ་བར་འགྱུར་བ་ཇི་ལྟར་ཡིན་ཞེ་ན། བརྡ་རྟེན་
ཅན་དང་དོན་གཞན་ལ། །སྒྲོ་འདོགས་རྣམ་པར་རྟོག་པ་དག །མངོན་སུམ་ཉེར་འཇུག་
ཅན་ཉིད་ཕྱིར། །འགའ་ཚེ་འཁྲུལ་བའི་རྒྱུ་ཡིན་ནོ། །རྐང་པ་དང་པོ་གཉིས་ནི་ཆོས་ཅན་ནོ། །
དུས་རེས་འགའི་ཚེ་དབང་སྐྱེས་སུ་འཁྲུལ་བའི་རྒྱུ་བྱེད་པ་ཡིན་ཏེ། ཞེས་པ་ནི་དམ་བཅའ་བའོ། །རྒྱུ་
མངོན་སུམ་ཉེ་བར་འཇུག་པ་ཅན་ཡིན་པའི་ཕྱིར་རོ། །སྔོ་འཛིན་གྱི་རྗེས་སུ་སྐྱེས་པའི་ངེས་ཤེས་བཞིན་་
ནོ། །ཞེས་པ་རྒྱུ་ཚོགས་པ་ལས་འབྲས་བུ་སྐྱེ་རུང་དཔོག་པའི་རང་བཞིན་ནོ། །དེ་ལྟ་ན་དྲན་པ་ལ་
སོགས་པ་འགའ་ཞིག་ལ་ཡང་རྒྱུ་མངོན་སུམ་ཉེ་བར་འཇུག་པ་ཅན་ཡིན་པའི་ཕྱིར་དབང་སྐྱེས་སུ་འཁྲུལ་པར་་
འགྱུར་རོ། །ཞེ་ན་དེ་ལྟ་ན་ནི་གྲུབ་ཟིན་པ་ཡིན་ནོ། །དེ་ལྟ་ན་དབང་སྐྱེས་མིན་པའི་དཔེར་མི་རུང་།
ངོ༌། །ཞེ་ན། དེ་ནི་མངོན་སུམ་ཉེ་ བར་མི་འཇུག་པའི་དྲན་པ་ལ་སོགས་པ་ཡོད་པས་དེ་དཔེར་བྱེད་པ་
ཡིན་ནོ། །དྲན་པ་ལ་སོགས་པ་འདི་དག་དབང་སྐྱེས་སུ་འཁྲུལ་བར་མི་འགྱུར་བ་ཇི་ལྟར་ཞེ་ན། ཇི་ལྟར་
ལྐོག་ཏུ་གྱུར་དོན་ཅན། །དྲན་པ་ལ་སོགས་རྟོག་པ་འདི། །བརྡ་ལ་བལྟོས་པའི་ངང་ཚུལ་་
ཅན། །མངོན་སུམ་དོན་ལ་འཛིན་མི་བྱེད། །དྲན་པ་ལ་སོགས་པ་རྟོག་པ་བཞི་པོ་ཆོས་ཅན་ནོ། །
མངོན་སུམ་གྱི་དོན་ཅན་ཡིན་ནམ་སྙམ་དུ་འཛིན་པར་མི་བྱེད་དེ་དམ་བཅའ་བའོ། །ཞེ་ན་ཡུལ་ལྐོག་ཏུ་་
གྱུར་ པའི་དོན་ཅན་ཡིན་པའི་ཕྱིར་ལྷུན་པོར་རྟོག་པའི་བློ་བཞིན་ནོ། །ཞེས་པ་ཁྱབ་བྱེད་འགལ་བ་དམིགས་
པའོ། །དྲན་པ་ལ་སོགས་པ་རྟོག་པ་ཇི་ལྟར་ཡིན་ཞེ་ན། དྲན་པ་ལ་སོགས་པ་ནི་རྟོག་པ་ཡིན་ཏེ། བརྡ་
ལ་བལྟོས་པའི་ངང་ཚུལ་ཅན་ཡིན་པའི་ཕྱིར་རོ། །བརྡ་རྟེན་ཅན་དང་དོན་གཞན་ལ་སྒྲོ་འདོགས་པ་གཉིས་
པོ་འདི་ཇི་ལྟར་མངོན་སུམ་མ་ཡིན་ཞེ་ན། དེ་ལྟར་ཉམས་མྱོང་དྲན་མེད་པར། །བུམ་པ་ལ་སོགས་
་
300



པ་དག་ལ། །ཤེས་ཡོད་མིན་པས་དེ་ཡང་ནི། །མངོན་སུམ་ལས་ནི་ཡོངས་ཉམས་འགྱུར། །
འཁྲུལ་དང་ཀུན་རྫོས་ཀྱི་ཤེས་པ་གཉིས་པོ་དེ་ཡང་ནི་ཆོས་ཅན་ནོ། །མངོན་སུམ་ལས་ཡོངས་སུ་ཉམས་
པར་འགྱུར་ བ་ཡིན་ཏེ། དམ་བཅའ་བའོ། །སྔོན་ཆུ་དང་དྲི་ལ་སོགས་པ་ཉམས་སུ་མྱོང་བ་དྲན་པ་ལ་
ལྟོས་པ་མེད་པར་བུམ་པ་ལ་དྲི་ཡོད་པ་དང་སྨིན་རྒྱུ་ལ་ཆུ་ཡིན་ པར་ཤེས་པ་ཡོད་པ་མ་ཡིན་ པའི་ཕྱིར་ཞེས།
མཐོང་བ་དྲན་པ་ལ་ལྟོས་པའི་ཕྱིར་རྗེས་སུ་དཔག་པ་ལ་སོགས་པ་བཞི་པོ་དེ་ལྟར་རོ། །ཞེས་པ་ཁྱབ་བྱེད་
འགལ་བ་དམིགས་པའོ། །
གསུམ་པ་བསླད་པ་ལོགས་སུ་བཀར་བའི་འཐད་པ་ལ་གཉིས་ལས། དང་པོ་རང་གི་ལུགས་ནི།
འདིར་ནི་བཞི་པ་དམིགས་བསལ་ཏེ། །དེས་ནི་ཉེར་གནོད་ལས་སྐྱེས་བརྗོད། །དེ་ལ་རབ་རིབ་
འབའ་ཞིག་ནི། །ཉེ་བར་གནོད་པ་མཚོན་པ་ཡིན། །མངོན་སུམ་ལྟར་སྣང་སྟོན་པའི་སྐབས་
འདིར་ནི་བཞི་པ་རྟོག་མེད་མངོན་སུམ་ལྟར་སྣང་དེ་རབ་རིབ་བཅས་ཞེས། །ལྟར་སྣང་གཞན་ལས་དམིགས་
ཀྱིས་བསལ་ཏེ་སྟོན་པ་ནི། རབ་རིབ་བཅས་ཞེས་པ་དེས་ནི་རྟོག་པ་ལས་གཞན་པ་དབང་པོ་ཉེ་བར་གནོད་
པ་ལས་སྐྱེས་པའི་རྟོག་མེད་འཁྲུལ་བ་དེ་བརྗོད་པ་ཡིན་ནོ། །དེ་ལ་རབ་རིབ་བཅས་ཞེས་རབ་རིབ་འབའ་
ཞིག་བརྗོད་ ཀྱང་དབང་པོ་ཉེ་བར་གནོད་པ་ལས་སྐྱེས་པའི་ཟླ་གཉིས་དང༌། དུང་སེར་འཛིན་དང༌། ལྗོན་
ཤིང་འགྲོར་སྣང་དང༌། མགལ་མེའི་འཁོར་ལོ་ལ་སོགས་པ་དབང་ཤེས་འཁྲུལ་བ་དང་། རྨི་ལམ་གསལ་
བ་དང་། ཟད་པར་ལ་སོགས་པ་ཡིད་ཤེས་འཁྲུལ་བ་ཐམས་ཅད་མཚོན་པར་བྱེད་པ་ཡིན་ནོ། །དེ་ཡང་
སློབ་དཔོན་གྱིས། མིང་དང་རིགས་སོགས་སྦྱོར་བ་ཡི། །རྟོག་པ་དང་བྲལ་མངོན་སུམ་མོ། ཞེས་སྤྱིར་
བཏང་བ་ལས་དམིགས་ཀྱིས་བསལ་ཏེ། རྟོག་པ་དང་བྲལ་ཡང་འཁྲུལ་ན་མངོན་སུམ་མ་ཡིན་ནོ་ཞེས་
དམིགས་ཀྱིས་བསལ་བའི་ཕྱིར་རབ་རིབ་བཅས་ཞེས་བཞི་པ་དམིགས་ཀྱིས་བསལ་ཏེ་བསྟན་པ་ཡིན་ནོ། །
གཉིས་པ་གཞན་ལུགས་དགག་པ་ལ་གཉིས་ཏེ། ཡིད་འཁྲུལ་བར་འདོད་པ་དགག་པ་དང་། གསལ་
བར་སྣང་ཡང་རྟོག་པར་འདོད་པ་དགག་པའོ། ། །
དང་པོ་ལ་གཉིས་ལས། དང་པོ་འདོད་པ་བརྗོད་པ་ནི། ཁ་ཅིག་ན་རེ་རྟོག་པ་དང་བྲལ་བ་ཙམ་
མངོན་སུམ་ཚད་མ་ཡིན་ཏེ་སློབ་དཔོན་གྱིས་ཀྱང་རྟོག་པ་དང་བྲལ་བ་མངོན་སུམ་མོ་ཞེས་གསུངས་པས་ཟླ་་་
བ་གཉིས་འཛིན་དེ་ཡང་ཡིད་ཀྱི་རྟོག་པ་འཁྲུལ་པ་ཡིན་ཏེ་ཟླ་བ་དེ་མིག་གཉིས་ཀྱི་དབུས་སུ་སྣང་བ་ན་་་་་་་
གཉིས་སྣང་མི་འབྱུང་གི་མིག་གི་ཟུར་གཉིས་སུ་རིམ་གྱིས་སྣང་བ་ཡིན ནའང་ཕྲ་བའི་ཕྱིར་ཅིག་ཅར་བཞིན་་་་
དུ་མཚོན་ཞིང་ རྟོག་པས་གཉིས་སུ་སྒྲོ་བཏགས་པ་ཡིན་ནོ། །ཞེས་འདོད་དོ། །
AI
རྡོ
301



གཉིས་པ་དེ་དགག་པ་ལ་གཉིས་ལས། དང་པོ་ལུང་དང་འགལ་བ་ནི། སྔོ་དང་ཟླ་གཉིས་ལ་
སོགས་བློའི། །དབང་པོའང་རྒྱུ་ཡིན་ཞེས་བྱ་བའི། །གཞུང་འདི་དང་ནི་དེ་དག་འགལ། །
སློབ་དཔོན་གྱིས་རྩོད་པ་གྲུབ་པར། སྣང་བ་གང་ལ་ཤེས་པ་སྐྱེ་བའི་རྒྱུ་བྱེད་པས་གཟུང་ཡུལ་ཡིན་ན་དབང་
པོའང་། སྔོ་འཛིན་མིག་ཤེས་དང་ཟླ་བ་གཉིས་འཛིན་ལ་སོགས་པའི་ཤེས་པའི་རྒྱུ་ཡིན་པའི་ཕྱིར་དམིགས་
པར་འགྱུར་རོ་ཞེས་དབང་པོ་ཟླ་བ་གཉིས་འཛིན་གྱི་ཤེས་པའི་རྒྱུར་གསུངས་པ་དང་འགལ་ལོ། །གལ་ཏེ་།
དབང་པོ་དེ་ཟླ་གཉིས་འཛིན་པའི་ཤེས་པའི་བརྒྱུད་པའི་རྒྱུ་ཡིན་ཏེ། དབང་པོས་ཟླ་གཅིག་འཛིན་གྱི་
ཤེས་པ་བསྐྱེད་དེ། དེས་ཡིད་འཁྲུལ་བའི་རྒྱུ་བྱས་པ་ལས་ཟླ་བ་གཉིས་སུ་འཛིན་པར་བྱེད་པའོ་ཞེ་ན།
དབང་པོའི་ཤེས་པའི་སྤྱོད་ཚུལ་དག །དཔྱད་པ་འདི་ལ་ཡིད་ཀྱི་ནི། །སྐབས་སུ་ཇི་ལྟར་འགྱུར་
བ་ཡིན། །དབང་པོ་ཟླ་བ་གཉིས་འཛིན་གྱི་བརྒྱུད་པའི་རྒྱུ་ཡིན་དུ་ཆུག་ནའང་། དབང་པོའི་ཤེས་པའི་
སྤྱོད་ཡུལ་དམིགས་རྐྱེན་དག་དཔྱད་པར་བྱ་བ་འདི་ལ་ཡིད་འཁྲུལ་བ་ཉིད་ཀྱི་རྒྱུ་ནི་ཇི་ལྟར་སྐབས་སུ་བབ་་་་་
པར་འ གྱུར་བ་ཡིན།
གཉིས་པ་རིགས་པས་མི་འཐད་པ་ལ་གཉིས་ལས། དང་པོ་དབང་སྐྱེས་སུ་སྒྲུབ་པ་ནི། དབང་
རྟེན་གང་ཡིན་གལ་ཏེ་གང་། །དབང་བོ་ཡོད་མེད་རྗེས་འཇུག་ཅན། །དེ་མཚུངས་གལ་ཏེ་
འགྱུར་ལྡན་ན། །དེ་འདི་ཉིད་ན་ཅི་ཕྱིར་འགོག ། ཁྱོད་ལ་དབང་པོ་ལ་བརྟེན་པའི་ཤེས་པ་ཞེས་བྱ་
བ་དེ་གང་ཡིན་ཞེས་དྲི་བར་བྱའོ། །གལ་ཏེ་གང་དབང་པོ་ཡོད་མེད་ཀྱི་རྗེས་སུ་འཇུག་པ་ཅན་དེ་ནི་དབང་
པོ་ལས་སྐྱེས་པའོ། །ཞེ་ན་དེ་ནི་འདིར་ཡང་མཚུངས་ཏེ་ཟླ་གཉིས་འཛིན་པའི་ཤེས་པ་དེ་ཡང་དབང་པོ་
ལས་སྐྱེས་པར་འགྱུར་ཏེ་དབང་པོ་ཡོད་མེད་ཀྱི་རྗེས་སུ་བྱེད་པས་སོ། །གལ་ཏེ་དབང་པོའི་འགྱུར་བ་ཡོད་
པ་ན་འགྱུར་བ་དང་ལྡན་པ་དེ་ནི་དབང་པོ་ལས་སྐྱེས་པར་འདོད་དོ་ཞེ་ན་དབང་པོ་ཡོད་མེད་ཀྱི་འགྱུར་བའི་
རྗེས་སུ་བྱེད་པ་དེ་ནི་ཟླ་གཉིས་འཛིན་པ་ལ་ཡང་ཡོད་པ་ཡིན་ན། ཟླ་ག ཉིས་འཛིན་པའི་ཤེས་པ་འདི་ཉིད་་
ནི་དབང་པོ་ལས་སྐྱེས་པ་ཡིན་པ་ཅིའི་ཕྱིར་འགོག་པར་བྱེད། །
གཉིས་པ་ཡིད་ཤེས་འཁྲུལ་བ་ཡིན་ན་ཧ་ཅང་ཐལ་བ་ནི། འདིར་ཡང་སྤྲུལ་སོགས་འཁྲུལ་བས་
བཞིན། །དབང་བོའི་འགྱུར་བ་ཡོད་ན་ཡང་། ་ །ལྡོག་འགྱུར་དབང་པོའི་བསླད་པ་ནི། །
ལོག་ཀྱང་ལྡོག་པར་མི་འགྱུར་ཞིང༌། །ཟླ་གཉིས་འཛིན་པའི་ཤེས་པ་འདི་ཡང་ཐག་པ་ལ་སྦྲུལ་དུ་
འཁྲུལ་བ་ལ་སོགས་པ་བཞིན་དུ་ཡིད་རྟོག་པ་འཁྲུལ་བ་ཡིན་ན་ནི། ཡིད་ཀྱིས་ཟླ་བ་གཅིག་ཏུ་ངེས་པར་
གཟུང་བའི་ ཚེ་དབང་པོ་བསླད་པའི་འགྱུར་བ་ཡོད་པ་ན་ཡང་ལྡོག་པར་འགྱུར་ཏེ། དེའི་ཚེ་ཡིད་མ་འཁྲུལ་
302



བའི་ཕྱིར་རོ། །ཡིད་ཀྱིས་ཟླ་བ་གཉིས་སུ་བཟུང་བ་ན་དབང་པོ་བསླད་པའི་རྐྱེན་མིག་བཙིར་བ་ལོག་ཀྱང་
གཉིས་སྣང་ལོག་པར་མི་འགྱུར་ཏེ་ཡིད་ཀྱི་ འཁྲུལ་བ་མ་ལོག་པའི་ཕྱིར་རོ། །དེ་བཞིན་གཞན་གྱི་རྒྱུད་
ལ་ནི། །བརྗོད་པ་དག་གིས་འགའ་ཚེ་འཇོག །ཟླ་བ་གཉིས་འཛིན་ཡིད་རྟོག་པ་འཁྲུལ་བ་ཡིན་
ན། གཞན་གྱི་རྒྱུད་ལ་སྦྲུལ་ཡོད་དོ་ཞེས་བརྗོད་པ་ཙམ་གྱིས་སྦྲུལ་འཛིན་འཇོག་པ་དེ་བཞིན་དུ་ཟླ་གཉིས་
འཛིན་པ་ཡང་ཟླ་གཉིས་ཡོད་དོ་བརྗོད་པ་ཙལ་གྱིས་འཇོག་པར་འགྱུར་རོ། །མཐོང་བ་དྲན་ལ་ལྟོས་
འགྱུར་ཞིང་། །ཟླ་གཉིས་སུ་འཛིན་པ་དེ་སྔར་ཟླ་གཉིས་མཐོང་བ་དྲན་པ་ལ་ལྟོས་པར་འགྱུར་ཏེ། སྦྲུལ་
འཛིན་མཐོང་པ་དྲན་པ་ལ་ལྟོས་པ་བཞིན་ནོ། །གཞན་ཡང་གཉིས་འཛིན་གྱི་ཤེས་པ་དེ། ཡོངས་སུ་
གསལ་བར་སྣང་མི་འགྱུར། །ཏེ་རྟོག་པ་འཁྲུལ་བ་ཡིན་ པའི་ཕྱིར་རོ། །
གཉིས་པ་གསལ་བར་སྣང་ཡང་རྟོག་པར་འདོད་པ་དགག་པ་ནི། ཁ་ཅིག་ན་རེ། ཟླ་གཉིས་སུ་སྣང་
བ་དེ་གསལ་བར་སྣང་བ་ཡང་རྟོག་པར་བསྟན་པའི་དོན་དུ་རབ་རིབ་བཅས་ཞེས་ལོགས་སུ་བཀར་ནས་་་་་
བསྟན་པ་ཡིན་ནོ་ཞེས་ཟེར་རོ། །དེ་དགག་པའི་ཕྱིར། གཉིད་ལོག་པ་འམ་སད་པ་ན། །གསལ་
བར་སྣང་བ་ཅན་བློ་གང༌། །དེ་ནི་རྟོག་མེད་གཉིས་ཀར་ཡང༌། །དེ་ལྟ་མིན་ན་རྟོག་པ་
ཡིན། །གསལ་བར་སྣང་བ་ལ་རྟོག་པ་མི་འཐད་དེ། གཉིད་ལོག་པའམ་སད་པ་ཡང་རུང་སྟེ། གསལ་
བར་སྣང་བ་ཅན་གྱི་བློ་གང་ཡིན་པ་དེ་ནི་རྟོག་མེད་ཡིན་ལ་གཉིད་ལོག་པའམ་སད་པ་གཉིས་ཀར་ཡང་་་་་་
གསལ་བར་སྣང་བ་དེ་ལྟ་མིན་ན་རྟོག་པ་ཡིན་ནོ། །རྟོག་པ་མེད་ན་ཚད་མར་འགྱུར་རོ་ཞེ་ན། དེ་ཕྱིར་
དེ་རྟོག་མེད་ན་ཡང༌། །ཚད་མ་ཉིད་ནི་བཀག་པ་སྟེ། །སླུ་བའི་ཕྱིར་རོ་དེའི་དོན་དུའང༌། །
མངོན་སུམ་ལྟར་སྣང་གཉིས་སུ་བཤད། །ཟླ་གཉིས་དེ་ནི་རྟོག་མེད་ཡིན་ཡང་བསླད་པ་ཡིན་ པ་དེའི་
ཕྱིར་ཟླ་གཉིས་དེ་རྟོག་པ་མེད་པ་ཡིན་ན་ཡང་ཚད་མ་ཉིད་ནི་བཀག་པ་ཡིན་ཏེ། ་ བློ་ཟླ་གཉིས་སུ་སྣང་
ཡང་དོན་ཟླ་གཉིས་དང་ཕྲད་པ་མེད་པས་སླུ་བའི་ཕྱིར་རོ། །དེའི་དོན་དུ་རྟོག་པ་དང་རྟོག་མེད་མངོན་
སུམ་ལྟར་སྣང་གཉིས་སུ་བཤད་པ་ཡིན་ནོ། །བྱེ་བྲག་ཏུ་མངོན་སུམ་ཚད་མའི་རང་བཞིན་ངེས་པར་བྱ་བ་
བ ཤད་ཟིན་ཏོ། ། ། །
གསུམ་པ། ཚད་འབྲས་ཀྱི་རྣམ་གཞག་སྤྱིར་དཔྱད་པ།
གསུམ་པ། ཚད་འབྲས་ཀྱི་རྣམ་གཞག་སྤྱིར་དཔྱད་པ་ལ་གསུམ་སྟེ། ཚད་འབྲས་དངོས དང༌།
ཁྱད་པར་དུ་ཚུལ་གཉིས་སུ་བསྒྲུབ་པ་དང་། རང་རིག་ཏུ་བསྒྲུབ་པའོ། །
303



དང་པོ་ལ་གཉིས་ཏེ། དོན་རིག་པའི་ཚད་འབྲས་དང་། རྣམ་རིག་པའི་ཚད་འབྲས་སོ། །དང་
པོ་ལ་གསུམ་སྟེ། རང་ལུགས་ཀྱི་ཚད་འབྲས་དང་། གཞན་གྱི་ལུགས་དགག་པ་དང༌། རང་ལུགས་ལ་
བརྩད་པ་སྤང་བའོ། །དང་པོ་ལ་གསུམ་ལས། དང་པོ་འདྲ་བ་ཁོ་ན་སྒྲུབ་བྱེད་དུ་བསྟན་པ་ནི། མདོ་
ལས། བྱེད་ དང་བཅས་ལྟར་རྟོག་ཉིད་ཕྱིར། །ཞེས་པ་ལ་བརྟེན་ནས་འབྲས་བུའི་རྟོག་པ་དང་པོ་གཏན་
ལ་འབེབས་པ་ནི། བྱ་བ་སྒྲུབ་པར་བྱེད་ཅེས་ཏེ། །ལས་ཀུན་གྱི་ནི་སྒྲུབ་བྱེད་དག །ཐམས་
ཅད་མ་ཡིན་གང་ལས་འབྲས། །གང་ཡིན་དེ་ནི་དེའི་སྒྲུབ་བྱེད། །བྱ་བ་ནི་འབྲས་བུ་གཞལ་བྱ་
རྟོ གས་པ་སྟེ། དེ་སྒྲུབ་པར་བྱེད་པ་གང་ཡིན་པ་དེ་ཉིད་ཚད་མ་ཞེས་ཏེ། ཚད་མ་དེ་ཡང་ལས་སམ་གཞལ་
བྱ་ཀུན་གྱི་སྒྲུབ་བྱེད་དག་ཚད་མ་ཐམས་ཅད་མ་ཡིན་ནོ། །འོ་ན་གང་གི་སྒྲུབ་བྱེད་གང་ཡིན་ཞེ་ན། གང་
ལས་སམ་ཡུལ་གྱི་འབྲས་བུ་གང་ཡིན་པ་དེ་ནི་ཡུལ་དེའི་སྒྲུབ་བྱེད་ཀྱི་ཚད་མ་ཡིན་ནོ། །དེས་ན་བློ་སྔོན་པོ་
དང་འདྲ་བར་སྐྱེས་པ་དེ་ནི་དོན་སྔོན་པོའི་འབྲས་བུ་ཉིད་ཡིན་པས། གཞལ་བྱ་སྔོན་པོ་དེ་སྒྲུབ་པར་བྱེད་
པའི་ཚད་མར་འགྱུར་བ་ཡིན་གྱི་སེར་པོ་ལ་སོགས་པའི་སྒྲུབ་བྱེད་ནི་མ་ཡིན་ནོ། །དེ་ལ་ཉམས་མྱོང་
ཙམ་དུ་ནི། །འདྲ་བའི་བདག་ཅན་ཤེས་པ་ནི། །གང་གིས་ལས་ནི་སོ་སོ་ལ། །རྣམ་འབྱེད་
དེ་བདག་འགྱུར་བ་ཡིན། །ཡུལ་སྔོན་པོ་ལ་སོགས་པ་དེ་ལ་སྔོན་པོ་ཉམས་སུ་མྱོང་ཙམ་དུ་ནི། ཡུལ་
སྔོན་པོ་དང་འདྲ་བའི་བདག་ཉིད་ཅན་གྱི་ཤེས་པ་གང་གིས། ལས་སམ་ཡུལ་སྔོ་སེར་སོ་སོ་སོ་སོ་ལ་སྡོ་མིན་
སེར་སོགས་ལས་ཐ་དད་དུ་རྣམ་པར་འབྱེད་པ་དེ་ནི་ཚད་མ་དེའི་བདག་ཉིད་དུ་འགྱུར་བ་ཡིན་ནོ། །
གཉིས་པ་དེ་ལས་གཞན་པ་སྒྲུབ་བྱེད་དུ་མི་རུང་བར་བསྟན་པ་ནི། བདག་ཉིད་གྱུར་མིན་རྒྱུ་
དག་ལ། །ཐ་དད་ཡོད་ཀྱང་ཐ་དད་ཀྱི། །ལས་ལ་ཐ་དད་མེད་པ་འདི། །ཐ་དད་པར་ནི་
ངེས་བྱེད་མིན། །དོན་རྟོ གས་ཐ་དད་དུ་འབྱེད་ནུས་པའི་བདག་ཉིད་དུ་གྱུར་པ་མ་ཡིན་པའི་དབང་པོ་
ལ་སོགས་པའི་རྒྱུ་དག་ལ་དོན་དེའི་རྣམ་པ་གསལ་བ་དང་མི་གསལ་བའི་ཁྱད་པར་ཐ་དད་པ་ཡོད་ཀྱང་ སྔོ་་་་
སེར་ཐ་དད་ཀྱི་ལས་སམ་གཞལ་བྱ་ལ་དོན་རྟོ གས་ཐ་དད་དུ་འབྱེད་པ་མེད་པའི་དབང་པོ་ལ་སོགས་པ་འདི་་
ནི་དོན་གཞལ་བྱ་ཐ་དད་པར་ངེས་པའི་སྒྲུབ་བྱེད་མ་ཡིན་ནོ། །དེ་ཕྱིར་འདི་བདག་ཐ་དད་པ། །
གང་ལས་འདི་འདིའི་རྟོགས་པ་ཞེས། །བྱེད་པ་ཡི་ནི་ལས་ངེས་ཏེ། །དེ་ཡི་སྒྲུབ་བྱེད་ཅན་
དུ་གྲུབ། །འདྲ་བ་ལས་གཞན་པ་དབང་པོ་ལ་སོགས་པས་དོན་རྟོ གས་ཐ་དད་དུ་འབྱེད་མི་ནུས་པ་དེའི་
ཕྱིར། ཚད་མ་འདིའི་བདག་ཉིད་སྔོ་སྣང་སེར་སྣང་ཐ་དད་པ་གང་ལས་སྔོ་འཛིན་འདི་ནི་ཡུལ་སྔོན་པོ་
འདིའི་རྟོ གས་པ་ཞེས་བྱེད་པའི་ལས་ངེས། ཞེས་པ་བྱེད་པ་ནི་ཚད་མའོ། །ལས་ནི་གཞལ་བྱའོ། །
304



ཚད་མའི་གཞལ་བྱ་ངེས་པ་ནི། ཚད་མ་སྔོན་པོར་སྣང་ན་གཞལ་བྱ་སྔོན་པོར་གྲུབ་པས་དེའི་སྒྲུབ་བྱེད་ནི་
ཚད་མའོ། །ཅན་ནི་གཞལ་བྱ་སྟེ་གཞལ་བྱ་སྔོན་པོར་གྲུབ་བོ་ཞེས་པའི་དོན་ཏེ། དེ་ཡོད་ན་འདི་ཡོད་
ཕྱིར་རོ་ཞེས་བཤད་ཟིན་ཏོ། །
རྣམ་འགས་ཤེས་པའི་རང་བཞིན་ནི། །ཐ་དད་པར་ནི་བྱེད་ན་ཡང་། །འདི་ནི་དོན་
དང་འབྲེལ་བྱེད་པ། །དོན་གྱི་ངོ་བོ་ལས་གཞན་མིན། །དབང་པོ་གསལ་མི་གསལ་དང་།
ཡུལ་ཉེ་རིང་ལ་སོགས་པ་རྣམ་པ་འགས་ཤེས་པའི་རང་བཞིན་གསལ་མི་གསལ་ཐ་དད་པར་ནི་བྱེད་ན་་་་་་་་་
ཡང་། ཚད་མ་འདི་ནི་དོན་གཞལ་བྱ་དང་འབྲེལ་བ་ཅན་དུ་རྟོགས་པ་ནི། དོན་གྱི་ངོ་བོ་དང་འདྲ་བར་
སྐྱེས་པ་ལས་གཞན་མིན་ནོ། །དེ་ཕྱིར་གཞལ་བྱ་རྟོགས་པ་ཡི། །སྒྲུབ་བྱེད་གཞལ་བྱའི་རང་
བཞིན་ཉིད། །སྒྲུབ་བྱེད་གཞན་ཡིན་ན་དེ་ནི། །དེ་ལས་དང་འབྲེལ་མི་འགྲུབ་བོ། །དོན་
གྱི་ངོ་བོར་སྐྱེས་པ་ལས་གཞན་པས་གཞལ་བྱ་དང་འབྲེལ་བ་ཅན་དུ་མི་འགྲུབ་པ་དེའི་ཕྱིར་གཞལ་བྱ་རྟོ གས་་་
པ་སྟེ་འབྲས་བུའི་སྒྲུབ་བྱེད་ཚད་མ་དེ་ནི་གང་ཡིན་ཞེ་ན། གཞལ་བྱའི་རང་བཞིན་ཉིད་སྒྲུབ་པར་བྱེད་པ་
ཡིན་གྱི་གཞན་དབང་པོ་ལ་སོགས་པ་སྒྲུབ་བྱེད་ཡིན་ན་ནི་ཚད་མ་དེ་ནི་ལས་གཞལ་བྱ་དེ་དང་འབྲེལ་བ་ཅན་
དུ་མི་འགྲུབ་སྟེ། དོན་དང་འདྲ་བར་སྐྱེས་པ་མེད་པས་སོ། །
གསུམ་པ་ཚད་མ་དང་འབྲས་བུ་གཅིག་ཏུ་བསྒྲུབ་པ་ནི། དེ་ཡང་དེ་ཡི་བདག་ཉིད་ཡིན། །
དེས་ནས་འབྲས་བུ་དོན་གཞན་མིན། །འབྲས་བུ་དོན་རྟོགས་པ་དེ་ཡང་ཤེས་པ་ཚད་མ་དེའི་བདག་
ཉིད་ཡིན་པས་ཚད་མ་ནི་འབྲས་བུ་ལས་དོན་གཞན་མ་ཡིན་ནོ། །དེ་ཡི་བདག་ཉིད་འཛིན་པ་དེ། །
དོན་རྟོགས་པ་ཡི་བདག་ཉིད་ཀྱི། །བྱེད་པས་རང་གི་ལས་ལ་ནི། །བྱེད་དང་བཅས་པ་ལྟ་
བུར་སྣང་། །གཞལ་བྱ་སྔོན་པོ་དེའི་བདག་ཉིད་ཀྱི་འཛིན་པ་སྔོན་པོའི་རྣམ་ ལྡན་དུ་སྐྱེས་པ་དེ་དོན་སྔོན་
པོ་རྟོ གས་པའི་བདག་ཉིད་ཀྱི་བྱེད་པས། རང་གི་ལས་ཏེ། གཞལ་བྱ་ལས་ ཚད་མ་དེ་འབྲས་བུ་ག ཞན་པ་
གཅིག་བྱེད་པ་ལྟ་བུ་སྣང་གི་འབྲས་བུ་དོན་ག ཞན་བྱེད་པ་པོ་ནི་མ་ ཡིན་ནོ། །བདག་ཉིད་བྱེད་པོ་མིན་
ན་ཡང་། །དེ་ཡི་དབང་གིས་དེར་གཞག་ཕྱིར། །དཔེར་ན་འབྲས་བུ་རྒྱུ་རྣམས་ཀྱི། །
བདག་ཉིད་འདྲ་བར་བྱུང་བའི་ཕྱིར། །བྱ་བ་བདག་ཉིད་མ་ཡིན་ཡང་། །འཇིག་རྟེན་རྒྱུ་
གཟུགས་འཛིན་ཞེས་བརྗོད། །ཚད་མའི་བདག་ཉིད་དེ་འབྲས་བུ་དོན་གཞན་སྐྱེད་པར་བྱེད་པའི་བྱེད་
པ་མིན་ན་ཡང་། དོན་དང་འདྲ་བར་སྐྱེས་པ་དེའི་དབང་གིས་དོན་རྟོགས་པ་དེར་གཞག་པའི་ཕྱིར་རོ། ། །
དེ་ཡང་གཞལ་བྱ་རྟོགས་པ་ནི་ཚད་མའི་འབྲས་བུ་ཡིན་ལ་གཞལ་བྱ་ལ་མི་སླུ་བ་ནི་ཚད་མ་ཡིན་པས་ དེ་དག་་་
305



ཐ་དད་མ་ཡིན་ནོ། །དཔེར་ན་འབྲས་བུ་ནི་རྒྱུ་རྣམས་དང་འདྲ་བར་འབྱུང་བའི་ཕྱིར། བྱ་བ་འབྲས་བུ་
དེ་རྒྱུའི་བདག་ཉིད་དངོས་མ་ཡིན་ནའང་། འཇིག་རྟེན་པ་རྣམས་འབྲས་བུ་དེ་རྒྱུའི་གཟུགས་བཟུང་ཞེས་
བརྗོད་པ་ཡོད་དེ་བུ་ཕའི་གཟུགས་བཟུང་ཞེས་པ་བཞིན་ནོ། །
གཉིས་པ་གཞན་གྱི་ལུགས་དགག་པ་ལ་གཉིས་ལས། དང་པོ་མདོར་བསྟན་པ་ནི། རྒྱལ་དཔོག་པ་
ལ་སོགས་པ་དག་ན་རེ། དང་པོར་དོན་སྣང་བའི་ཤེས་པ་སྔ་མ་ནི་ཚད་མ། དེའི་རྗེས་སུ་དོན་གྱི་ངོ་བོ་
དང་ཁྱད་པར་ལ་སོགས་པ་ངེས་པ་ནི་འབྲས་བུ་ཡིན་ནོ། །འཇིག་རྟེན་ནའང་སྒྲུབ་པར་བྱེད་པ་བསྒྲུབ་པ་
དག་ཐ་དད་དུ་གྲགས་པའི་ཕྱིར་འབྲས་བུ་ནི་ཚད་མ་ལས་དོན་གཞན་ཉིད་དུ་གྱུར་པ་ཁོ་ན་ཡིན་པར་རིགས་་
ཏེ། རྟ་རེ་འཆད་པ་མ་ཡིན་པ་བཞིན་ནོ། །ཞེས་ཟེར་རོ། །དེ་སྐད་དུ་ཡང་ཁོ་ཉིད་ཀྱི་གཞུང་ལས།
དང་པོ་ཡོད་པའི་ལྟ་བ་པོ། །ཤེས་པ་རྟོག་པ་མེད་པ་ཅན། །བྱིས་དང་སྐུ གས་སོགས་བློ་འདྲ་བ། །
དག་པ་དངོས་ལས་སྐྱེས་པ་ནི། །དེ་ནི་ཚད་མ་ཉིད་དུ་འདོད། །དེའི་འོག་ཏུ་བློ་གང་གིས། །དངོས་
ཆོས་རིགས་ལ་སོགས་རྣམས་སུ། །བློ་ནི་ཞེན་པར་བྱེད་པ་གང་། །དེ་ནི་འབྲས་བུ་ཉིད་དུ་འདོད། །
ཅེས་སོ། །བྱེ་བྲག་ཏུ་སྨྲ་བ་ནི་དབང་པོ་ཡུལ་རྣམ་འཇོག་གི་ཚད་མ་དེ་ལས་བྱུང་བའི་ཤེས་པ་འབྲས་བུར་
འདོད་དེ། ཇི་སྐད་དུ། མིག་གིས་གཟུགས་རྣམས་མཐོང་རྟེན་བཅས། །དེ་ལ་བརྟེན་པའི་རྣམ་ཤེས་
མིན། །གང་ཕྱིར་བར་དུ་ཆོད་པ་ཡི། །གཟུགས་རྣམས་མཐོང་བ་མིན་ཕྱིར་ལོ། །ཞེས་འདོད་དོ། །
རིགས་པ་ཅན་ན་རེ། དབང་པོ་དང་དོན་ཕྲད་པ་ཚད་མ། དེ་ལས་དོན་རྟོ གས་པ་འབྲས་བུར་
འདོད། དེ་ཇི་སྐད་དུ། དབང་པོ་དང་དོན་ཕྲད་པ་ལས་སྐྱེས་པའི་འཕྲོད་པ་འདུ་བ་ཅན་ ཚད་མའི་
འབྲས་བུ་ཡིན་ནོ་ཞེས་སོ། །ཕྲད་པ་དེ་ཉིད་ལ་འབྲེལ་བ་ཞེས་བྱ་སྟེ། དེ་ལ་དྲུག་སྟེ། སྦྱོར་བ་དང་།
སྦྱོར་བར་འདུ་བ་དང་། སྦྱོར་ བར་འདུས་པའི་འདུ་བ་དང༌། འདུ་བ་དང་། འདུས་པའི་འདུ་བ་དང་།
སྦྱོར་བ་ཁྱད་པར་དང་ཁྱད་པར་ཅན་གྱི་དངོས་པོའོ། །དེ་ལ་སྦྱོར་བའི་འབྲེལ་བ་ནི་མིག་ལ་སོགས་པའི་
དབང་པོ་དང་རྫས་བུམ་པ་ནི་སྦྱོར་བའི་འབྲེལ་བའོ། །བུམ་པ་ལ་འདུས་པའི་ཡོན་ཏན་ཁ་དོག་དྲི་རོ་ལ་
སོགས་པ་ དང་། དབང་པོ་ནི་སྦྱོར་བ་འདུ་བའི་འབྲེལ་བའོ། །ཡོན་ཏན་ལ་ཡོད་པའི་དཀར་པོ་ཉིད་
དང་། དྲི་ཉིད་དང་༌། ཡོན་ཏན་ཉིད་ཅེས་པའི་སྤྱི་དེ་དང་། དབང་པོ་སྦྱོར་བར་འདུས་པའི་འདུ་བའི་
འབྲེལ་བའོ། །རྣ་བའི་དབང་པོ་དང་ནམ་མཁའི་ཡོན་ཏན་གྱི་སྒྲ་ནི་འདུ་བའི་འབྲེལ་བའོ། །སྒྲ་ཉིད་
ཅེས་པའི་སྤྱི་དང་། རྣ་བ་ནི་འདུས་པའི་འདུ་བའི་འབྲེལ་བའོ། །ས་ཕྱོགས་བུམ་པ་མེད་པ་ དང་།
དབང་པོ་ནི་སྦྱོར་བའི་ཁྱད་པར་དང་། ཁྱད་པར་ཅན་གྱི་འབྲེལ་བ་ཞེས་འདོད་དོ། 1
306



བྱེ་བྲག་པ་ན་རེ། ཚིག་གི་དོན་དྲུག་གི། ཡོན་ཏན་ལ་སོགས་པ་ཁྱད་ པར་འཛིན་པ་ཚད་མ་ཁྱད་
པར་ཅན་གྱི་ཤེས་པ་སྟེ་རྫས་རྟོ གས་པ་འབྲས་བུར་འདོད་དེ། ཇི་སྐད་དུ། ཡོན་ཏན་མཐོང་བ་ལས་རྫས་
རྟོ གས་པར་འགྱུར་རོ་ཞེ་ན། འདི་དག་དགག་པའི་ཕྱིར། དེ་ཕྱིར་མཐོང་དང་དབང་འབྲེལ་
དང་། །ཁྱད་པར་གྱི་ནི་བློ་དེ་དག །བྱ་བ་ལ་ནི་ཆོད་པའི་ཕྱིར། །ཚད་མ་ཉིད་དུ་མི་
འདོད་དོ། །འདྲ་བ་ལས་གཞན་གྱིས་གཞལ་བྱ་སོ་སོ་ལ་རྣམ་པར་འབྱེད་མི་ནུས་པ་དེའི་ཕྱིར་མཐོང་བ་
སྟེ་དོན་ལ་ལྟ་བ་དང་། དབང་པོ་དང༌། དབང་དོན་ཕྲད་པ་དང་། ཁྱད་པར་གྱི་བློ་དེ་དག་ཆོས་ཅན་
ནོ། །ཚད་མ་ཉིད་དུ་མི་འདོད་དོ་ཞེས་པ་ནི་དམ་བཅའ་བའོ། །བྱ་བ་ལ་ནི་བར་དུ་ཆོད་པའི་ཕྱིར་ཞེས་
པ་དོན་རྟོ གས་ཐ་དད་དུ་འབྱེད་མི་ནུས་པའི་ཕྱིར་བེམ་པོ་ཀ་བ་ལ་སོགས་པ་བཞིན་ནོ། །ཞེས་པ་ཁྱ བ་
བྱེད་མ་དམིགས་པའོ། །དབང་པོ་ལ་སོགས་པ་བྱ་བ་ལ་བར་དུ་ཆོད་པ་ཡང་ཐག་རིང་བ་ལ་སོགས་པའི་
ཚེ་ད བང་པོ་ཡོད་ཀྱང་དོན་རྟོ གས་པ་མེད་པས་བྱ་བ་ལ་བར་དུ་ཆོད་པའོ། །བྱ་བ་ལ་ནི་བྱེད་པོ་
རྣམས། །ཐམས་ཅད་ཉེ་བར་སྦྱོར་ན་ཡང་། །ཐ་མའི་ཐ་དད་བྱེད་གང་དེ། །དེ་ཡི་སྒྲུབ་
བྱེད་དམ་པར་འདོད། །བྱ་བ་འབྲས་བུ་ལ་ནི་བྱེད་པོ་རྒྱུ་ཐམས་ཅད་ཀྱི་ནུས་པ་ཉེ་བར་སྦྱོར་ན་ཡང་།
ལན་གྱི་ཐ་མའི་དོན་རྟོ གས་ཐ་དད་དུ་བྱེད་པའི་དོན་དང་འདྲ་ བར་སྐྱེས་པ་གང་ཡིན་པ་དེ་གཞལ་བྱ་དེའི་་་་
སྒྲུབ་བྱེད་དམ་པར་འདོད་པར་བྱའོ། །ཞེས་པའོ། །
གཉིས་པ་རྒྱས་པར་བཤད་པ་ལ་གསུམ་ལས། དང་པོ་དབང་པོ་ཚད་མར་འདོད་པ་དགག་པ་ནི།
ཀུན་ཀྱི་མཚུངས་རྒྱུ་ཡིན་པའི་ཕྱིར། །འདི་འདྲ་དབང་པོ་ལ་ཡོད་མིན། །དེ་ཐ་དད་ཀྱང་ཐ་
དད་མེད། །འདི་འདི་ཞེས་བྱ་དེ་གང་ལས། །དབང་པོ་ལ་སོགས་པ་ནི་ཡུལ་སྔོ་སེར་ཀུན་གྱི་
མཚུངས་པའི་རྒྱུ་སྟེ་ཀུན་ གྱི་རྟོ གས་བྱེད་ཀྱི་རྒྱུ་ཐུན་མོང་བ་ཡིན་པའི་ཕྱིར་དོན་དང་འདྲ་ བར་སྐྱེས་པ་འདི་་་་་
འདྲ་བ་དོན་རྟོགས་ཐ་དད་དུ་འབྱེད་ནུས་པ་དེ་དབང་པོ་ལ་སོགས་པ་ལ་ཡོད་པ་མ་ཡིན་ནོ། །དབང་པོ་
དེ་ལ་གསལ་བ་དང་མི་གསལ་བ་ཐ་དད་དུ་བྱེད་པ་ཡོད་ན་ཡང་། གསལ་བ་དང་མི་གསལ་བ་ཞེས་བྱ་བའི་
གཞལ་བྱ་གཞན་དང་གཞན་རྟོགས་པ་མེད་པས་ཡུལ་སྔོ་སེར་ཐ་དད་དུ་འབྱེད་ནུས་མེད་པས། ཤེས་པ་
གསལ་བར་སྐྱེས་པ་འདི་ནི་དོན་གསལ་བ་འདི་རྟོ གས་པའོ། །ཤེས་པ་མི་གསལ་བར་སྐྱེས་པ་འདི་ནི་དོན་
མི་གསལ་བ་རྟོགས་པའོ། །ཞེས་བྱ་བ་འདི་མེད་པས། ཤེས་པ་འདི་དོན་འདི་རྟོགས་བྱེད་དོ་ཞེས་ཤེས་
པ་དེ་གང་ལས་ཡིན།
གཉིས་པ་ཁྱད་པར་རྟོ གས་པ་ལ་སོགས་པ་དགག་པ་ནི། འདིས་ནི་ལྷག་མ་བཤད་པ་ཡིན། |
，
307



*
དོན་རྟོ གས་ ཐ་དད་དུ་འབྱེད་མི་ནུས་པས་ད བང་པོ་ཚད་མ་མ་ཡིན་པར་བསྟན་པ་འདིས་ནི་དོན་ལ་ལྟ་བ་་་་༌
དང༌། དབང་དོན་ཕྲད་པ་དང་། ཁྱད་པར་རྟོ གས་པ་ལ་སོགས་པ་ཚད་མ་ཡིན་པ་དགག་པ་ཡང་བཤད་
པ་ཡིན་ཏེ། དེ་རྣམས་ཀྱིས་ཀྱང་དོན་རྟོགས་ཐ་དད་དུ་འབྱེད་མི་ནུས་པའི་ཕྱིར་རོ། །ཁྱད་པར་དུ་ཁྱད་
པར་རྟོ གས་པ་ཚད་མར་འདོད་པ་མི་འཐད་དེ། དེ་དངོས་མེད་ན་ཁྱད་པར་གྱི། །བློ་ཡང་ཐ་དད་
མེད་འགྱུར་ཏེ། །བློ་གཞན་དག་ཀྱང་དེར་བཞིན་ནོ། །འདྲ་བ་དེའི་དངོས་པོ་དེ་མེད་ན་ཁྱད་
པར་གྱི་བློ་ལས་ཁྱད་པར་ཅན་གྱི་བློ་ཐ་དད་དུ་རྟོ གས་པ་ཡང་མེད་པར་འགྱུར་ཏེ། དོན་ལ་ལྟ་བ་ལ་སོགས་
པ་དེ་བཞིན་དུ་དོན་དང་འདྲ་བར་མ་སྐྱེས་ན་དོན་ལ་ལྟ་བ་མི་འགྲུབ་པའི་ཕྱིར་རོ། །ཁྱད་པར་དང་ཁྱད་
པར་ ཅན་ གྱི་བློ་ཐ་དད་དུ་རྟོ གས་པ་མེད་པར་ཐལ་བའི་སྐྱོན་མེད་དེ། ཁྱད་པར་ལས་ཁྱད་པར་གྱི་བློ་སྐྱེ་
ལ། ཁྱད་པར་ཅན་ལས་ཁྱད་པར་ཅན་གྱི་བློ་སྐྱེ་བས་ཐ་དད་དོ་ཞེ་ན། བྱ་བ་དང་ནི་སྒྲུབ་བྱེད་
གཉིས། །ཡུལ་ཐ་དད་པའམ་ཡུལ་གཅིག་པ་ཡིན། བྱ་བ་འབྲས་བུ་དང་སྒྲུབ་བྱེད་ཚད་མ་གཉིས།
ཡུལ་ཐ་དད་པའང་མི་འདོད་དོ། །དེ་སྒྲུབ་པར་བྱེད་པ་གང་ཡིན་པ་དེ་ཉིད་བྱ་བ་ཡིན་པའི་ཕྱིར་་
རོ། །གལ་ཏེ་བྱ་བ་དང་སྒྲུབ་བྱེད་ག ཉིས་ཡུལ་ཐ་དད་པ་ཡིན་ན། ཁྱད་པར་གཞལ་བས་ཁྱད་པར་ཅན་
རྟོ གས་པ་མི་འཐད་དེ། པ་ལ་ཤ་ལ་རྟ་རེ་ཞུགས་པས་རྒྱ་གྲོ་ཏ་མི་འཆད་པ་བཞིན་ནོ། །བྱ་བ་དང་
འབྲས་བུ་ཡུལ་ཐ་དད་པའི་ཉེས་པས་གོས་ན་མི་རུང་ངོ་སྙམ་དུ་བསམས་པས་དེ་གཉིས་ཡུལ་གཅིག་ཡིན་ནོ་་་
ཞེ་ན། དོན་གཅིག་ཡིན་ན་གཉིས་དོན་མེད། །བྱ་བ་དང་འབྲས་བུ་གཉིས་དོན་གཞལ་བ་ག ཅིག་
ཡིན་ན་གང་རུང་དོན་མེད་པར་འགྱུར་ཏེ། གང་རུང་གིས་གཞལ་བྱ་རྟོགས་པར་བྱས་པའི་ཕྱིར་རོ། །
འདིས་ནི་དབང་པོའི་མངོན་སུམ་དང་ཡིད་ཀྱི་མངོན་སུམ་གཞལ་བྱ་གཅིག་ལ་འཇུག་པར་འདོད་པ་ཡང་་་་
བཀག་པ་ ཡིན་ནོ། །གཞལ་བྱ་གཅིག་པ་དེ་ཉིད་བློ་གཉིས་ཀྱིས་རིམ་པ་བཞིན་དུ་འཇལ་བར་བྱེད་དོ། །
ཞེ་ན། གཞལ་བྱ་གཅིག་འཇལ་བའི་བློ་རིམ་བཞིན་འབྱུང་བའང་མེད་པར་འགྱུར་ཏེ། བློ་ཕྱི་མའི་
དུས་ན་སྔ་མའི་གཞལ་བྱ་གཞལ་བྱར་མེད་ན་ནི་དེ་འཇལ་བ་འགལ་ལ་ཡོད་ན་རྟག་པར་འགྱུར་རོ། །
འདིས་ཀྱང་མངོན་སུམ་བཅད་ཤེས་འདོད་པ་ཡང་བཀག་པ་ ཡིན་ནོ། །ཚད་མ་དང་འབྲས་བུའི་བློ་གཉིས་
ནི་ཅིག་ཅར་དུ་འབྱུང་པར་འགྱུར་རོ། །ཞེ་ན། བསྒྲུབ་བྱ་སྒྲུབ་བྱེད་མེད་པར་འགྱུར།
བསྒྲུབ་བྱ་ནི་བསྐྱེད་བྱའི་འབྲས་བུ་དང་། སྒྲུབ་བྱེད་ནི་སྐྱེད་བྱེད་ཀྱི་རྒྱུ་མ་ཡིན་པར་འགྱུར་ཏེ་དུས་མཉམ་་
པའི་ཕྱིར་རོ། །དེ་ལྟ་ན་ཁྱེད་ཀྱི་ལུགས་ལ་ཡང་བློ་གཅིག་ལ་བསྒྲུབ་བྱ་དང་སྒྲུབ་བྱེད་མི་འཐད་པར་འགྱུར་
རོ་ཞེ་ན། དེ་རྣམ་བཞག་ལ་བརྟེན་ནས་ནི། །ཆ་དག་བསྒྲུབ་བྱ་སྒྲུབ་བྱེད་གཞག །འདིར་ནི་་
308



-
བསྐྱེད་བྱ་དང་སྐྱེད་བྱེད་ཀྱི་རྒྱུ་འབྲས་སུ་མི་འདོད་པས་སྐྱོན་མེད་དེ། བློ་གཅིག་པོ་དེ་ནི་རྣམ་པར་གཞག་
པ་གཉིས་ལ་བརྟེན་ནས་གཞལ་བྱ་རྟོ གས་པའི་ཆ་དག་བསྒྲུབ་བྱ་དང་། གཞལ་བྱ་ལ་མི་སླུ་བའི་ཆ་དག་
སྒྲུབ་བྱེད་དུ་གཞག་པ་ཡིན་ནོ། །
གསུམ་པ་དབང་དོན་ཕྲད་པ་ཚད་མར་འདོད་པ་དགག་པ་ནི། བདག་ཉིད་ཀུན་གྱིས་འབྲེལ་ན་
ཡང་། །ཆོས་འགའ་ཞིག་ནི་རྟོགས་འགྱུར་བའི། །ངེས་པ་དེར་ནི་མི་འགྱུར་ཏེ། །འབྲེལ་
བ་བྱེ་བྲག་མེད་ཕྱིར་རོ། །བུམ་འཛིན་དབང་པོའི་ཤེས་པ་ཆོས་ཅན་ནོ། །ཆོས་འགའ་ཞིག་གཟུགས་
ཁོ་ན་རྟོ གས་པའི་ངེས་པ་དེར་མི་འགྱུར་ བར་སྒྲ་ལ་སོགས་པ་ཡང་རྟོགས་པར་ཐལ་བ་ནི་དམ་བཅའ་བའོ། །
དབང་པོ་ནི་སྒྲ་ལ་སོགས་པ་དོན་གྱི་བདག་ཉིད་ཀུན་དང་འབྲེལ་བར་ཁྱད་པར་མེད་པའི་ཕྱིར་རོ། །
དཔེར་ན་གཟུ གས་བཞིན་ནོ་ཞེས་པ་རྒྱུ་ཚོགས་པ་ལས་འབྲས་བུ་སྐྱེ་རུང་དཔོག་པ་རང་བཞིན་ནོ། །
དབང་པོ་དོན་གྱི་བདག་ཉིད་ཀུན་དང་འབྲེལ་བར་གང་གིས་གྲུབ་ཅེ་ན། ་དབང་པོ་གཟུ གས་ དང་ཕྲད་ལ་
གཟུགས་དང་ཕྲད་པ་ན་ཁ་དོག་དྲི་རོ་ཀུན་སྦྱོར་བ་འདུ་བའི་འབྲེལ་བར་བྱེ་བྲག་མེད་ཕྱིར་རོ། །དེ་ཐ་
དད་མེད་ཀྱང་གང་ལས། །ཐ་དད་དེ་འདིའི་ཚད་མ་ཉིད། །ཁ་དོག་དྲི་རོ་ཐམས་ཅད་འབྲེལ་
བས་ཕྲད་པ་ཐ་དད་མེད་ ཀྱང་རྒྱུ་མཚན་གང་ལས་མིག་ཤེས་དེ་གཟུགས་འདི་ཁོ་ན་སྒྲུབ་པར་བྱེད་པའི་ཚད་་་་
མ་ཉིད་དུ་འགྱུར་བ་ཡིན། གང་ལས། ཐ་དད་དེ་འདིའི་ཚད་མ་ཉིད། །ཅེས་པ་ལ་དཀའ་འགྲེལ་ལས་
མ་ཆོད་པ་གང་ལས་སྔོན་པོ་ཤེས་པ་ནི་འདི་ཡིན་ལ། སེར་པོ་ཤེས་པ་ནི་འདི་ཡིན་ནོ་ཞེས་བྱ་བའི་ཤེས་པའི་
ཐ་དད་འདིའི་ཚད་མ་ཉིད། དེ་ཡང་དོན་དང་འདྲ་བ་ལས་གཞན་མིན་ནོ་ཞེས་ཏེ། དོན་གྱི་རྣམ་ ལྡན་དུ་
སྐྱེས་པ་གང་ལས་སྔོ་སེར་ཐ་དད་འདི་འབྱེད་པར་ནུས་པས་འདྲ་བ་འདི་ཁོ་ན་ ཚད་མ་ཉིད་དོ་ཞེས་པའི་་་་་་་
མཛོད་ལས་འཆད་དོ། །ཤེས་པ་ལ་དོན་འདྲའི་རྣམ་པ་མེད་ཀྱང་གོམས་པའི་འདུ་བྱེད་ལས་སྔོ་སེར་ཐ་
དད་དུ་འབྱེད་དོ། །ཞེ་ན། མིན་དེའི་དངོས། །མེད་ན། །དེ་ཡང་གཞག་མེད་ཕྱིར། །དེ་
ཡང་འཐད་པ་མ་ཡིན་ཏེ། འདྲ་བ་དེའི་དངོས་པོ་མེད་ན་གོམས་པ་འདི་ཡིན་ནོ་ཞེས་གཞག་པར་ཡང་
ནུས་པ་མེད་པའི་ཕྱིར་རོ། །
གསུམ་པ་རང་ལུགས་ལ་བརྩད་པ་སྤང་བ་ལ། རྩོད་པ་ནི། གལ་ཏེ་བྱ་བ་འབྲས་བུ་དང་བྱེད་
པ་རྒྱུ་གཅིག་ཡིན་པར། །འགལ་ལོ་ཞེ་ན། མི་བདེན་ཏེ། །ཆོས་ཐ་དད་པ་ཁས་ལེན་
ཕྱིར། །དངོས་སུ་ཐ་དད་མེད་པར་འདོད། །རྩོད་པ་དེ་ནི་མི་བདེན་ཏེ། ་ བློའི་ངོ་བོ་གཅིག་
ལའང་། ཆོས་ཐ་དད་པ་ཁས་ལེན་པའི་ཕྱིར། དངོས་སུ་སྟེ། དོན་ལ་ཐ་དད་མེད་པར་འདོད་དེ།
309



འཇིག་རྟེན་ན། བྱ་བ་བྱེད་པའི་ཐ་སྙད་དག །ཐམས་ཅད་དེ་ལྟར་རྣམ་པར་གནས། །དེ་
ཡང་ལས་ཤིང་ལ། བྱེད་པ་པོ་སྟ་རེ་ཡིས། བྱ་བ་གཅོད་པར་བྱེད་པ་ལྟ་བུ་ལའང་། བྱ་བ་གཅོད་པ་ནི་
སྟ་རེ་འཕར་འབབ་ལ་སོགས་པ་སྟེ་དེ་ཡང་སྟ་རེ་ལས་གཞན་མ་ཡིན་པ་བཞིན་ནོ། །ཐ་མི་དད་ལ་ཐ་དད་
པའི་རྣམ་གཞག་ཡོད་པར་མ་ཟད་ཀྱི། ཐ་དད་འདོད་པའི་དངོས་རྣམས་ལའང་། །སྒྲོ་འདོགས་
པས་ནི་འཇུག་ཕྱིར་རོ། །ཐ་དད་པར་འདོད་པའི་ལྷ་སྦྱིན་གྱི་ག ནས་སྐབས་ཐ་དད་པ་བྱིས་པ་དང་།
ལང་ཚོ་དང་། རྒན་པོ་རྣམས་ལ་ཡང་གཅིག་ཏུ་སྒྲོ་འདོགས་པས་ལྷ་སྦྱིན་ཞེས་གཅིག་ཏུ་འཇུག་པ་ལྟ་
བུའོ། །དེ་དག་གིས་ནི་འབྲས་བུའི་རྟོག་པ་དང་པོ་བཤད་དོ་ཞེས་སོ། །
གཉིས་པ་རྣམ་རིག་པའི་ཚད་འབྲས་ལ་གསུམ་སྟེ། ཕྱིའི་དོན་ཡོད་དུ་བཙུད་ཀྱང་རྟོ གས་པ་མི་སྲིད་
པས་རང་རིག་འབྲས་བུར་བསྒྲུབ་པ་དང་། སྣང་བ་ཐ་དད་པས་རང་རིག་འབྲས་བུར་སྒྲུབ་པ་དང༌།
དོན་མེད་ན་ཚད་འབྲས་མི་འཐད་པ་སྤང་བའོ། །དེ་ལ་དང་པོ་གཉིས་ཀྱིས་ནི། གཉིས་སུ་སྣང་བའི་
ཤེས་པ་སྐྱེ། །ཞེས་པ་ལ་བརྟེན་ནས་འབྲས་བུའི་རྟོག་པ་གཉིས་པ་གཏན་ལ་འབེ བས་པར་བྱེད་དོ་ཞེའོ། །
དེའི་ དང་པོ་ལ་གསུམ་སྟེ། དོན་རིག་པའི་ལུགས་དགག་པ་དང་། རྣམ་རིག་པའི་ལུགས་སྒྲུབ་པ་
དང༌། དོན་རིག་བཀག་པ་ལ་མི་འཐད་པ་སྤང་བའོ། །དང་པོ་ལ་གསུམ་ལས་དང་པོ་འདྲ་བས་དོན་
རྟོགས་པ་དགག་པ་ནི། དོན་རིག་གང་ཡིན་སོ་སོར་རིག །མངོན་སུམ་གང་ཡིན་འདི་ཉིད་
དོ། །མདོ་སྡེ་པས་དོན་རིག་ཚད་འབྲས་སུ་འདོད་ན་དོན་རིག་གང་ཡིན་ཞེས་དྲིས་པ་ན། དེ་ནི་སྔོ་
སོགས་སོ་སོར་རིག་པ་སྟེ་མངོན་སུམ་ཀྱིས་སྡེ་སོགས་ཉམས་སུ་མྱོང་བ་གང་ཡིན་པ་འདི་ཉིད་ཡིན་ནོ། །
དེ་ནི་གང་གིས་དོན་རིག་ཡིན། །རྡོ་སོགས་མྱོང་བ་དེ་ནི་རྒྱུ་གང་གིས་ཕྱི་རོལ་གྱི་དོན་སྔོན་པོ་རིག་
པར་འཇོག་པ་ཡིན་ཞེས་དྲིས་པ་ལ་ཡུལ་སྔོན་པོ་དེ་དང་འདྲ་བར་སྐྱེས་པ་ལས་སྔོན་པོ་རིག་པར་འཇོག་པ་་
ཡིན་ནོ། །ཞེ་ན། འདྲ་བ་ལས་དོན་རྟོགས་པ་དེ་ནི་འཁྲུལ་བར་འགྱུར། །ཏེ་རབ་རིབ་ཅན་ལ་སྒྲ་
ཤད་དུ་སྣང་ཡང་སྐྲ་ཤད་མ་གྲུབ་པ་བཞིན་ནོ། །དོན་རིག་མེད་ན་འོན་ཏེ་སྔོ་སོགས་འདིའི་མྱོང་བ་དེ་
གང་ལས་གྲུབ་སྟེ། མྱོང་བ་མྱོང་བྱ་ལ་ལྟོས་པའི་ཕྱིར་རོ་ཞེ་ན། འདི་ནི་དེ་ཉིད་རྣམ་དཔྱོད་ཡིན། །
སྔོ་སོགས་སྣང་བ་འདི་ནི་གྲུབ་མོད་དེ་ཉིད་ཕྱི་རོལ་དོན་ལས་ཡིན་ནམ་བག་ཆགས་སྔ་མ་ལས་ཡིན་ཞེས་རྣམ་་་
པར་དཔྱད་པར་བྱ་བ་ཡིན་ནོ། །གལ་ཏེ་དོན་མེད་པས་མི་སྣང་ན་རབ་རིབ་ཅན་ལ་སྐྲ་ཤད་དུ་སྣང་བ་
ཡང་མེད་པར་འགྱུར་རོ། །ཤེས་པ་དོན་དང་འདྲ་བར་སྐྱེས་པ་ཡིན་ན། རྡུལ་ཕྲན་དེ་དག་གང་གིས་
ན། །རགས་པར་སྣང་བ་དེ་འདྲར་བྱེད། །དེ་ཕྱིར་དེ་ནི་དོན་དངོས་མིན། །ཕྲ་བ་རགས་་
*
310



པར་སྣང་བ་མི་འཐད་པ་དེའི་ཕྱིར་སྔོ་སེར་སྣང་བ་དེ་ནི་དོན་སྔོན་པོ་དངོས་དང་འདྲ་བར་སྐྱེས་པ་ནི་མ་་་་༌
ཡིན་ནོ། །ཡིན་ཡང་འཁྲུལ་བ་ཅན་ཡིན་པས། །དེ་མྱོང་བ་ཡི་ངོ་བོ་ཉིད། །སྒྲུབ་པར་བྱེད་།
པ་ནུས་མ་ཡིན། །གལ་ཏེ་འདྲ་བ་ཡིན་དུ་ཆུག་ནའང༌། དོན་དེ་མྱོང་བའི་ངོ་བོ་ཉིད་དུ་སྒྲུབ་པར་
ནུས་པ་མ་ཡིན་ཏེ། རྒྱུད་སོ་སོའི་ཟླ་འཛིན་བཞིན་དུ་འཁྲུལ་བ་ཅན་ཡིན་པའི་ཕྱིར་རོ། །
གཉིས་པ་སྐྱེས་ལ་འདྲ་བས་དོན་རྟོགས་པ་དགག་པ་ནི། གལ་ཏེ་ཡུལ་དེ་དང་འདྲ་བ་དང་དེ་ལས་
བྱུང་ཞིང་སྐྱེས་པ་སྟེ་ཆོས་གཉིས་ལས་མྱོང་བའི་མཚན་ཉིད་དུ་འཇོག་པར་བྱེད་དོ་ཞེ་ན། དོན་མཚུངས་
ཅན་གྱི་རྣམ་པར་ཤེས། །མཚུངས་པ་དེ་མ་ཐག་མྱོང་འགྱུར། །གཟུང་དོན་མཚུངས་པ་ཅན་གྱི་
རྣམ་པར་ཤེས་པ་ཕྱི་མས་སྔ་མ་མཚུངས་པ་དེ་མ་ཐག་པའི་རྐྱེན་དེ་མྱོང་བར་འགྱུར་རོ། །དེ་འདོད་ན་ནི་
ཡུལ་མི་མྱོང་བར་ཐལ་བ་ལ་སོགས་པས་བཀག་པ་ཡིན་ནོ། །
གསུམ་པ་ངེས་པ་དང་གསུམ་ཚོགས་ཀྱིས་དོན་མྱོང་བ་དགག་པ་ནི། སྐྱེས་པ་དང༌། འདྲ་བ་དང་།
དོན་སྔོན་པོ་འདི་མཐོང་ངོ༌། །དུང་སྒྲ་འདི་ཐོས་ཞེས་བྱ་བར། །གང་ལ་བློའི་ངེས་པ་དང་།
བཅས་པ་དེ། །བློ་དེས་དོན་དེ་མྱོང་བར་འཇོག་པ་ཡིན་ནོ་ཞེ་ན། གང་གིས་དེ། །དེ་ཡི་སྒྲུབ་
བྱེད་ཡིན་འདོད་པ། །སྣང་དང་མཐོང་བ་དེ་དག་གི། །ཉེ་བ་དེ་ཉིད་དཔྱད་བྱ་ཡིན། །
དེ་དག་འབྲེལ་བ་ལ་བརྟེན་ནས། །ལྟ་བ་པོ་ཡི་ངེས་དེ་ཡིན། །རྒྱུ་མཚན་གང་གིས་ཆོས་གསུམ་
པོ་དེ་དོན་མྱོང་བའི་སྒྲུབ་བྱེད་ཡིན་པར་འདོད་པ་དེ་ལ་འདི་སྣང་ངོ༌། །འདི་མཐོང་ངོ་ཞེས་པའི་སྣང་བ་
དང་མཐོང་བར་འཇོག་པའི་རྣམ་འཇོག་གི་འབྲེལ་བ་ཉེ་བར་མ་གྲུབ་པར་སྣང་བ་དང་མཐོང་བར་ངེས་པ་་་
དེ་མི་འགྲུབ། དོན་དང་དོན་འཛིན་དེ་དག་གི་འབྲེལ་བ་ངེས་པ་ལ་བརྟེན་ནས་ལྟ་བ་པོ་དེའི་ངེས་པ་དེ་སྐྱེ་
བར་འགྱུར་བ་ཡིན་ནོ། །མཐོང་བ་ཙམ་གྱིས་མི་འགྲུབ་ཀྱིས་དེས་དྲངས་པའི་ངེས་པས་གྲུབ་པར་འདོད་་
པ་འདི་ནི་ལོང་བ་སྔ་མ་ལམ་མི་ཤེས་ཀྱིས། དེས་ཁྲིད་པའི་ལོང་བ་གཉིས་པས་ཤེས་པ་ཡིན་ནོ་ཞེས་པ་ནི་ངོ་
མཚར་རོ། །མདོར་ན་ངེས་པ་ནི་རྒྱུ་སྣང་བ་ལས་སྐྱེ་ལ་སྣང་བ་དེ་ནི་འདྲ་བ་ལ་སོགས་པ་ལ་ལྟོས་ལ།
འདྲ་བ་ལ་སོགས་པ་རྣམ་འཇོག་ཏུ་མ་གྲུབ་པའི་ཕྱིར་མི་འཐད་དོ་ཞེས་པའི་དོན་ཏོ། །
གཉིས་པ་རྣམ་རིག་པའི་ལུགས་སྒྲུབ་པ་ནི། དེ་ཡི་མྱོང་དེ་བདག་ཉིད་དེ། །དེ་ཡང་གཞན་་
འགའ་ཞིག་གི་མིན། །མངོན་སུམ་སོ་སོར་རིག་བྱ་ཡང་། །དེ་ཡི་དེ་ནི་བདག་ཉིད་ཡིན། །
ཕྱི་རོལ་ཉམས་སུ་མྱོང་བ་ལ་ལྟོས་པ་མེད་པར་ཤེས་པ་དེའི་མྱོང་བ་དེ་ནི་ཤེས་པའི་བདག་ཉིད་ཡིན་ཏེ་མྱོང་་་་་
བ་དེ་ཡང་ཕྱིར་རོལ་བེམ་པོ་འགའ་ཞིག་གི་ནུས་པ་ལས་བྱུང་བ་ནི་མ་ཡིན་ནོ། །འོ་ན་ཅི་ཡིན་ཞེ་ན།
311.



མངོན་སུམ་གྱིས་སྔོ་སོགས་སོ་སོར་རིག་པར་བྱ་བ་དེ་ཡང་སྔོ་འཛིན་དེའི་སྔོ་སོགས་དེ་ནི་ཤེས་པའི་བདག་་་་་་
ཉིད་ཡིན་ནོ། །དེས་ན་ཉམས་མྱོང་བྱ་གཞན་མེད།. །དེ་ལའང་མྱོང་བ་གཞན་ཡོད་མིན། །
དེར་ཡང་བརྩད་པ་མཚུངས་ཕྱིར་ཏེ། །དེ་ནི་རང་ཉིད་གསལ་བ་ཡིན། །སྣང་བ་ནི་མྱོང་བའི་
བདག་ཉིད་ཡིན་ཞིང་གཟུང་འཛིན་གཉིས་སུ་མེད་པ་དེས་ན་ཉམས་སུ་མྱོང་བར་བྱ་བ་དོན་གཞན་མེད་ལ།
སྔོ་སྣང་དེ་ལ་ཡང་མྱོང་བར་བྱེད་པ་དོན་གཞན་ཡོད་པ་མ་ཡིན་ནོ། །གལ་ཏེ་དོན་གཞན་དོན་གཞན་གྱིས་
མྱོང་ན། འདྲ་བས་ཡིན་ནམ་སྐྱེས་ལ་འདྲ་བ་ཡིན་ཞེས་པ་ལ་སོགས་པ་བརྟ གས་ པའི་ཉེས་པ་མཚུངས་པའི་
ཕྱིར་རྡོ་སོགས་དེ་ནི་ཤེས་པ་རང་ཉིད་རབ་ཏུ་གསལ་བ་ཡིན་ནོ། །དེ་ཡི་དངོས་དེ་སྔོ་སོགས་ཕྱིར། །
རང་བཞིན་ཉམས་སུ་མྱོང་བའང་དེ། །རང་གི་ངོ་བོ་མྱོང་གྱུར་ཀྱང་། །སྔོ་སོགས་མྱོང་བར་
སྣང་བ་ཡིན། །བློ་དེའི་དངོས་པོ་དེ་ཉིད་བག་ཆགས་ཀྱི་སྟོབས་ཀྱིས་སྡེ་སོགས་སུ་སྣང་བའི་ཕྱིར། རྡོ་
འཛིན་གྱི་རང་བཞིན་ཉམས་སུ་མྱོང་བའང་དེ་ཉིད་དོ། །ཤེས་པ་རང་གི་ངོ་བོ་མྱོང་བར་གྱུར་ཀྱང་དོན་རྡོ་
སོགས་ཐམས་ཅད་མྱོང་བ་ལྟ་བུར་སྣང་བ་ཡིན་ཏེ། ་ དེ་ཡང་སྣང་བ་ལ་དོན་དུ་འཛིན་པའི་བག་ཆགས་
གོམས་པའི་ཕྱིར་རོ། །ཤེས་པ་གཅིག་ཉིད་ལ་གསལ་བྱ་དང་གསལ་བྱེད་གཉིས་མེད་པའི་ཕྱིར་རང་གསལ་
བ་མི་འཐད་དོ་ཞེ་ན། ཇི་ལྟར་དེ་ཡི་བདག་ཉིད་ཕྱིར། །གསལ་བྱེད་རབ་ཏུ་གསལ་བ་ན། །
རང་གི་ངོ་བོ་གསལ་བྱེད་འདོད། །དེ་ལྟར་བློ་བདག་རིག་ཅན་ཡིན། ། །ཇི་ལྟར་དཔེར་ན་མར་
མེ་དེ་གསལ་བ་དེའི་བདག་ཉིད་ཡིན་པའི་ཕྱིར་བུམ་སོགས་གཞན་གསལ་བར་བྱེད་པ་དེ་ཉིད་རབ་ཏུ་གསལ་
བ་ན་མར་མེ་རང་གི་ངོ་བོའང་གསལ་བྱེད་དུ་འདོད་པ་དེ་ལྟར་བློའི་བདག་ཉིད་ཀྱང་གཞན་གསལ་བར་་་་་
ནུས་པའི་ཕྱིར་རང་ཡང་རིག་ཅིང་གསལ་བར་བྱེད་པར་གྲུབ་པ་ཡིན་ནོ། །དེ་ཡི་རིག་བྱ་དོན་གཞན་
ན། །ཚོར་བྱ་ཚོར་བྱེད་འཐད་པར་དཀའ། རིག་བྱ་རིག་བྱེད་རྣམ་པ་མེད། །སྐྲ་སོགས་
ཤེས་པའི་ཐ་དད་བཞིན། །སྔོ་འཛིན་དེའི་རིག་བྱ་དེ་ཤེས་པ་ལས་དོན་གཞན་གསལ་བ་ཡིན་ན།
འདི་ནི་མྱོང་བྱའོ། །འདི་ནི་མྱོང་བྱེད་དོ། །ཞེས་རྟོགས་པར་དཀའ་སྟེ་ཡུལ་མི་གསལ་བའི་ཕྱིར་རོ། །
གལ་ཏེ་གསལ་ན་ནི་བློའི་མཚན་ཉིད་གསལ་བ་ཡིན་པས་ རང་གསལ་བར་གྲུབ་བོ། །དེས་ན་རིག་བྱ་དང་
རིག་བྱེད་ཐ་དད་པའི་རྣམ་པ་གྲུབ་པ་མེད་དེ། སྐྲ་ཤད་ལ་སོགས་པ་ཤེས་པ་ལས་ ཐ་དད་དུ་མ་གྲུབ་ཀྱང་ཐ་
དད་དུ་སྣང་བ་བཞིན་ནོ། །གང་ཚེ་གཟུང་འཛིན་རྣམ་ཕྱེ་བའི། །མཚན་ཉིད་རྣམ་པར་བསླད་
པ་ཅན། །ཇི་ལྟར་འཁྲུལ་བས་མཐོང་གྱུར་པ། །དེ་ལྟར་འདི་རྣམ་བཞག་བྱས་པ། །དེ་ཚེ་
གཟུང་དང་འཛིན་པ་ཡི། །མཚན་ཉིད་ལ་ནི་བརྩད་བྱ་མིན། །འཁྲུལ་བ་མ་ཞིག་པ་གང་གི་ཚེ་
312



，
E
!
གཟུང་བ་དང་འཛིན་པ་གཉིས་སུ་རྣམ་པར་ཕྱེ་བའི་གཟུང་བ་དང་འཛིན་པའི་མཚན་ཉིད་འདི་ནི་ཐོག་མ་་་
མེད་པའི་བག་ཆགས་ཀྱིས་རྣམ་པར་བསླད་པ་ཅན་རྣམས་ལ་རབ་རིབ་ཅན་ལ་སྐྲ་ཤད་ལ་སོགས་པ་ཇི་ལྟ་་་་
བར་འཁྲུལ་བས་གཟུང་འཛིན་ གཉིས་སུ་མཐོང་བར་གྱུར་པ་དེ་ལྟར་འདིར་ཡང་གཟུང་བ་དང་འཛིན་པའི་་་
རྣམ་བཞག་སྣང་ཙམ་དུ་བྱས་པ་ཡིན་ལ། ་རྣམ་བཞག་སྣང་ཙམ་དུ་བྱས་པ་དེའི་ཚེ་གཟུང་བ་དང་འཛིན་
པའི་མཚན་ཉིད་དེ་ལ་ནི་གང་གིས་ཀྱང་བརྩད་པར་བྱ་བ་མ་ཡིན་ཏེ་གཟུང་འཛིན་བདེན་པར་མི་འདོད་་་་
པའི་ཕྱིར་རོ། །དེས་ན་གཞན་རིག་མེད་པའི་ཕྱིར། ། །རར་རིག་འབྲས་བུ་ཡིན་པར་འདོད། }
གཟུང་འཛིན་བདེན་པར་མ་གྲུབ་པ་དེས་ན་ཤེས་པས་དོན་གཞན་རིག་པ་མེད་པའི་ཕྱིར་འབྲས་བུ་ནི་རང་་་་
རིག་པ་ཉིད་ཡིན་པར་འདོད་པ་ཡིན་ནོ། །
གསུམ་པ་དོན་རིག་བཀག་པ་ལ་མི་འཐད་པ་སྤང་བ་ལ་གསུམ་ལས། དང་པོ་ཕྱིའི་དོན་ཡོད་མེད་
དཔྱད་པ་ནི། གལ་ཏེ་ཕྱི་རོལ་མྱོང་གྱུར་ན། །ཉེས་པ་ཅི་ཡོད་ཅི་ཡང་མེད། །མདོ་སྡེ་པ་དག་ན་
རེ། གལ་ཏེ་ཕྱི་རོལ་དོན་མྱོང་བར་གྱུར་ན་ཉེས་པ་ཅི་ཡོད་པར་འགྱུར། གང་གིས་ན་རང་རིག་འབྲས་བུར་
བརྗོད་ཅེ་ན། ཁོ་བོ་ཅག་ལ་གནོད་པ་ཅི་ཡང་མེད་མོད་ཀྱི་དངོས་པོའི་གནས་ལུགས་དེ་ལྟར་མ་ཡིན་པའི་
ཕྱིར་རོ། །གལ་ཏེ་དོན་ཡོད་པར་གྱུར་ན་རང་རིག་འབྲས་བུ་ཡིན་པ་ལ་སྐྱོན་ཡོད་པར་འགྱུར་བ་ལས་དོན་
ཡོད་པ་མ་ཡིན་ནོ། །མེད་པ་དེ་ཉིད་སྟོན་པར་བྱེད་པ་ཕྱི་རོལ་གྱི་དོན་མྱོང་ངོ་ཞེས་པ་གསོག་ཙམ་དུ་
གཟིགས་ནས། ཕྱི་རོལ་དོན་ནི་མྱོང་གྱུར་པ། །འདི་ཉིད་ཀྱིས་ནི་ཅི་བརྗོད་འགྱུར། །ཞེས་
དོན་རིག་པ་ལ་དྲི་བ་མཛད་པ་སྟེ་ཕྱི་རོལ་གྱི་དོན་མྱོང་བར་ གྱུར་རོ་ཞེས་པ་འདི་ཉིད་ཀྱིས་ནི་དོན་མྱོང་བའི་“
སྒྲུབ་བྱེད་ཅི་བརྗོད་པར་འགྱུར་ཏེ་སྒྲུབ་བྱེད་མེད་དོ་ཞེས་པའོ། །སྒྲུབ་བྱེད་ཡོད་དེ། གལ་ཏེ་བློ་ནི་དོན་
དེའི་རྣམ་པ་ཅན་དུ་སྐྱེས་ལ་རྣམ་པ་དེ་ཡང་དོན་དེའི་རྗེས་སུ་ཞུགས་པ་ཅན་དུ་ཡོད་པའི་ཕྱིར་རོ། །
ཞེ་ན། དེ་ནི་ཕྱི་འམ་གཞན་ལས་ཞེས། །འདི་ནི་དཔྱད་པར་རིགས་པ་ཡིན། །རྣམ་པ་དེ་ནི་
གྲུབ་མོད་ཕྱི་རོལ་དོན་གྱི་ནུས་པ་ལས་གྲུབ་པའམ། །གཞན་བག་ཆགས་ཀྱི་མཐུ་ལས་བྱུང་བ་ཡིན་ཞེས་
དཔྱད་པར་རིགས་པ་ ཡིན་ནོ། །
གཉིས་པ་དཔྱད་ན་རང་རིག་འབྲས་བུར་གྲུབ་པ་ནི། །མཐོང་བའི་ཁྱད་པར་དང་བྲལ་བ། །
མི་འཛིན་དེ་འཛིན་ན་འཛིན་ཕྱིར། །སྔོན་པོར་སྣང་བ་མཐོང་བ་ཡིན། །ཕྱི་རོལ་ཡན་གར་
དོན་ཡོད་མིན། །སྔོན་པོར་སྣང་བ་ནི་ཆོས་ཅན་ནོ། །མཐོང་བ་ཤེས་པ་ཡིན་ཏེ་ཞེས་པ་ནི་དམ་
བཅའ་བའོ། །མཐོང་བའི་ཁྱད་པར་སྔོན་པོའི་རྣམ་པ་དང་བྲལ་བར་ཡུལ་སྔོན་པོ་འཛིན་པ་མེད་ལ།
སI
313



.
.
སྔོན་པོའི་རྣམ་པ་དེ་འཛིན་པའི་མྱོང་ན་སྔོན་པོ་དེ་ཡང་འཛིན་པ་སྟེ་ཤེས་པ་དང་ལྷན་ཅིག་དམིགས་པ་ངེས་
པའི་ཕྱིར་རོ། །ཞེས་པའི་དོན་ཏེ། དཔེར་ན་ཟླ་གཉིས་སུ་མཐོང་བ་བཞིན་ནོ་ཞེས་པ་རང་བཞིན་ནོ། །
དེའི་ཕྱིར་ཕྱི་རོལ་གྱི་དོན་ཡན་གར་བ་མཐོང་བ་ནི་ཡོད་པ་མ་ཡིན་ནོ། །ཕྱི་རོལ་གྱི་དོན་ཡོད་པ་ཡིན་ཏེ་
དབང་པོ་ལ་སོགས་པའི་རྐྱེན་གཞན་ཚོགས་ཀྱང་ཡུལ་མེད་པ་ན་འབྲས་བུ་རྣམ་ཤེས་མི་སྐྱེ་བར་མཐོང་བའི་་་་
ཕྱིར་རོ། །ཞེ་ན། འདིར་འགའ་ཞིག་ནི་འགའ་ཞིག་གི། །བག་ཆགས་རབ་ཏུ་སད་བྱེད་
པ། །དེ་ཕྱིར་བློ་ནི་རྣམ་ངེས་ཀྱི། །ཕྱི་རོལ་དོན་ལྟོས་མ་ཡིན་ནོ། །རྐྱེན་གཞན་ཚོགས་ཀྱང་
རྣམ་ཤེས་མི་སྐྱེ་བ་ནི་ཕྱི་རོལ་གྱི་དོན་ཡོད་པའི་སྒྲུབ་བྱེད་མ་ཡིན་ཏེ། རྣམ་རིག་པའི་སྐབས་འདིར་ཡང་བློ་
སྔ་མ་འགའ་ཞིག་ནི་བློ་ཕྱི་མ་སྔོ་སྣང་བ་འགའ་ཞིག་གི་བག་ཆགས་རབ་ཏུ་སད་པར་བྱེད་ཀྱི་སེར་པོར་སྣང་་་
བའི་བག་ཆ གས་སད་པར་བྱེད་པ་མ་ཡིན་པ་དེའི་ཕྱིར་བློའི་སྔ་མ་ནི་ཕྱི་མའི་རྣམ་པ་རེས་འགའ་སྔོན་པོར་་་་་
སྣང་བ་དང༌། རེས་འགའ་སེར་པོར་སྣང་བའི་རྣམ་པར་སོ་སོར་ངེས་པ་ ཡིན་གྱི་ཕྱི་རོལ་དོན་ལ་ལྟོས་པ་
ལས་ནི་མ་ཡིན་ནོ། །དེ་ཕྱིར་གཅིག་ལ་ཚུལ་གཉིས་ཡོད། །གང་ཕྱིར་དེ་ལྟར་མྱོང་བ་དང༌། །
དྲན་པས་འདི་ཡི་རྣམ་པ་གཉིས། །མྱོང་བ་ཉིད་ནི་འབྲས་བུ་ཡིན། །ཕྱི་རོལ་གྱི་དོན་ཡན་གར་
བ་མེད་པ་དེའི་ཕྱིར། ཤེས་པ་གཅིག་ཉིད་ལ་ཡུལ་ཤེས་པའི་ཤེས་པ་དང་། དེ་ཤེས་པའི་ཚུལ་རྣམ་
པ་གཉིས་ཡོད་པ་ཡིན་ཏེ། དོན་གྱི་རྣམ་པར་སྣང་བ་ནི་དོན་ཚུལ་ཡིན་ལ། དེ་ཉིད་བེམ་པོ་མ་ཡིན་
པར་ཤེས་པར་མྱོང་བས་ན་བློའི་ཚུལ་ཡིན་ནོ། །དེ་ལྟར་ཚུལ་གཉིས་ཡོད་པ་དེའི་རྒྱུ་མཚན་གང་གི་ཕྱིར་ཞེ་
ན། དང་པོར་མྱོང་བ་དང༌། དེ་ཕྱིས་དྲན་པ་འདི་ཡིས་ཚུལ་རྣམ་པ་གཉིས་སུ་གྲུབ་པ་ཡིན་ཏེ། དྲན་
པའི་ཚེ་ནི་དོན་གྱི་རྣམ་ལྡན་དུ་དྲན་པའི་ཕྱིར་མྱོང་བ་ལ་ཡང་དོན་གི་རྣམ་པ་ཡོད་པར་གྲུབ་པ་ཡིན་ཏེ།
རྒྱུ་མྱོང་བ་ལ་དོན་གྱི་རྣམ་པ་ མེད་ན་དྲན་པ་ལ་ཡང་དོན་གྱི་རྣམ་པ་འགལ་བའི་ཕྱིར་རོ། །དེས་ན་དོན་གྱི་
རྣམ་པ་གྲུབ་པས་དོན་ཚུལ་དང་དེ་ཤེས་པར་གྲུབ་པས་བློ་ཚུལ་གྲུབ་པ་ཡིན་ནོ། །རྣམ་པ་བློ་ཤེས་པར་
མྱོང་བ་དེ་ཉིད་ནི་འབྲས་བུ་ཡིན་པས་རང་རིག་འབྲས་བུར་གྲུབ་པ་ཡིན་ནོ། །དོན་ཡོད་ཀྱང་དཔྱད་ན་
རང་རིག་འབྲས་བུ་ཡིན་ཏེ། གང་ཚེ་རྣམ་རིག་རྒྱུ་ཡི་ཡུལ། །གཞན་འདོད་པ་འམ་མི་འདོད་
པ། །དེ་ཡི་དངོས་པོར་མ་གྲུབ་པ། །དེ་ནི་དེ་ལྟར་མྱོང་བ་ཡིན། །སྔོ་འཛིན་སྐྱེས་ པའི་ དུས་
གང་གི་ཚེ་སྔོན་པོའི་རྣམ་པར་རིག་པ་དེའི་རྒྱུའི་ཡུལ་ཤེས་པ་ལས་དོན་གཞན་བེམ་པོ་འདོད་པའམ། མི་
འདོད་པ་གཉིས་ཀ་ལ་ཡང་སྣང་བ་དེ་ནི་དོན་གྱི་དངོས་པོར་མ་གྲུབ་ལ། རྣམ་པ་དེ་ནི་སྔོ་སོགས་དེ་ལྟར་
བློས་མྱོང་བ་ཡིན་ནོ། །མཛོད་ལས། སྔོ་འཛིན་སྐྱེས་པའི་དུས་གང་གི་ཚེ་སྔོན་པོ་འཛིན་པའི་རྣམ་རིག་
314



གི་རྒྱུར་གྱུར་པའི་ཡུལ་དོན་གཞན་འདོད་པ་དང་མི་འདོད་པ་ལ་སོགས་པའི་རྣམ་པར་གནས་ཀྱང་འདོད་མི་
འདོད་དེའི་དངོས་པོར་དོན་དེ་སྔོ་འཛིན་གྱིས་མ་གྲུབ་སྟེ། སྔོ་འཛིན་སྐྱེས་པ་ན་ཡུལ་དེ་འགགས་པའི་ཕྱིར་
རོ། །དེས་ན་བློ་ལ་སྣང་བའི་སྔོན་པོ་ནི་འདོད་པ་དང་མི་འདོད་པའི་རྣམ་པ་དེ་ལྟར་མྱོང་བ་ཡིན་པས་ན་
དཔྱད་ན་རང་རིག་འབྲས་བུ་ཡིན་ནོ་ཞེས་འཆད་དོ། །
གསུམ་པ་མ་དཔྱད་པའི་ངོར་དོན་རིག་འབྲས་བུར་བསྟན་པ་ནི། དོན་མེད་ཀྱང་མ་དཔྱད་ན་དོན་
རིག་འབྲས་བུ་ཡིན་ཏེ། གང་ཚེ་ཤེས་ཆ་དོན་དུ་ནི། །གཞག་ཕྱིར་ཤེས་པ་ཡུལ་བཅས་པ། །
དེ་ཚེ་བདག་ཉིད་ཉམས་མྱོང་གང་། །དེ་ཉིད་དོན་དུ་རྣམ་པར་ངེས། །མ་དཔྱད་པ་གང་གི་་
ཚེ་ཤེས་པ་དོན་དུ་སྣང་བའི་ཆ་དེ་ཉིད་ལ་དོན་དུ་ནི་གཞག་པའི་ཕྱིར། ཤེས་པའང་ཡུལ་དང་བཅས་པར་
འདོད་པ་དེའི་ཚེ། ཤེས་པའི་བདག་ཉིད་དུ་ཉམས་སུ་མྱོང་བ་གང་ཡིན་པ་དེ་ཉིད་ཕྱི་རོལ་དོན་ཡིན་ནོ་
ཞེས་དོན་དུ་རྣམ་པར་ངེས་པར་བྱེད་པས་དོན་རིག་འབྲས་བུའོ། །ཕྱིའི་དོན་ཁས་བླངས་ཀྱང་རང་རིག་
འབྲས་བུ་ཡིན་ཏེ། གལ་ཏེ་འདི་བདག་འདོད་རྣམས་དང་། །རྣམ་པ་གཞན་དུ་མྱོང་གྱུར་
ན། །འདོད་པའམ་མི་འདོད་པ་དེས་ཀྱང་། །དོན་རིག་པར་ནི་འགྱུར་བ་ཡིན། །གལ་ཏེ་
དོན་སྣང་འདི་ཤེས་པའི་བདག་ཉིད་དུ་འདོད་པ་རྣམས་དང་། དང་གི་སྒྲས་བསྡུས་པ་མི་འདོད་པ་རྣམས་
ཀྱིས་སོ། །རྣམ་པ་དེ་གཞན་དོན་བཞིན་དུ་མྱོང་བར་གྱུར་པ་ན། དོན་འདོད་པ་རྣམས་ཀྱིས་ཀྱང་དོན་་
རིག་པར་འཇོག་པར་འགྱུར་བ་ཡིན་ལ། དོན་མི་འདོད་པ་རྣམས་ཀྱིས་ཀྱང་དོན་དུ་སྣང་བ་དེ་ཙམ་ལ་དོན་
རིག་གོ་ཞེས་ཐ་སྙད་དུ་བཞག་ནས་མིག་གི་རྣམ་པར་ཤེས་པ་ལ་སོགས་པ་ཐ་སྙད་དུ་བྱེད་མོད་གཉིས་ཀ་ལྟར་་
ཡང་སྣང་བ་དེ་ཤེས་པའི་དངོས་པོར་གྲུབ་པའི་ཕྱིར་རང་རིག་འབྲས་བུ་ཡིན་ནོ། །རྣམ་པ་གཞན་ཞེས་པ་
དཀའ་འགྲེལ་ལས་འདོད་པ་ལས་རྣམ་པ་གཞན་མི་འདོད་པ་ཞེས་སོ། །འབྲས་བུའི་རྟོག་པ་གཉིས་པ་
བཤད་དོ་ཞེའོ། ། །
གཉིས་པ་སྣང་བ་ཐ་དད་པས་རང་རིག་འབྲས་བུ་སྒྲུབ་པ་ནི། གང་ཚེ་ཕྱི་རོལ་དོན་གཞལ་བྱ། །
ཞེས་པ་ལ་བརྟེན་ནས་གཏན་ལ་འབེ བས་པ་ལ་བཞི་ལས། དང་པོ་དོན་གཅིག་ལ་ཐ་དད་དུ་སྣང་བ་མི་
འཐད་པ་ནི། ཕྱི་རོལ་དོན་ནི་ཡོད་ན་ཡང་། །ཇི་ལྟར་ཉམས་སུ་མྱོང་ཉིད་དེ། །ངེས་པའི་
བདག་ཉིད་རང་ངོ་བོས། །མ་ཡིན་དུ་མའི་བདག་སྐྱོན་ཕྱིར། །གལ་ཏེ་ཕྱི་རོལ་གྱི་དོན་ཡོད་དུ་
བཙུད་ན་ཡང་། ཇི་ལྟར་ཉམས་སུ་མྱོང་བའི་རིག་པ་དེ་ཉིད་དེ། སྡེ་སྣང་བ་དེ་ཉིད་ལ་ཡུལ་སྔོན་པོའོ་
ཞེས་ངེས་པའི་སྔོ་སྣང་བ་དེ་ཤེས་པའི་བདག་ཉིད་ཡིན་གྱི། དོན་རང་གི་ངོ་བོས་སྣང་བ་མ་ཡིན་ཏེ། གལ་
315



ཏེ་ཡིན་ན་ལྷ་སྦྱིན་གཅིག་ཉིད་ལ་ཡང་གཉེན་དང་དགྲ་བོ་རྣམས་ཀྱིས་ཡིད་དུ་འོང་བ་དང་མི་འོང་བ་དུ་མའི་
བདག་ཉིད་དུ་འཛིན་པ་མི་འཐད་པའི་སྐྱོན་ཡོད་པའི་ཕྱིར་རོ། །ལྷ་སྦྱིན་གྱི་དོན་དེ་གཅིག་མ་ཡིན་གྱི་སྡུག་
པ་དང་མི་སྡུག་པའི་དོན་ཐ་དད་པར་ཡོད་དོ། །ཞེ་ན། ཁས་བླངས་ན་ཡང་གཉིས་པོ་དག །
ཐ་དད་པར་ནི་མྱོང་མི་འགྱུར། །ལྷ་སྦྱིན་སྡུག་པ་དང་མི་སྡུག་པ་དོན་གཉིས་སུ་ཡོད་པར་ཁས་བླངས་
ན་ཡང་གཉེན་དང་དགྲ་བོ་དག་གིས་ཡིད་དུ་འོང་བ་དང་མི་འོང་བ་ཐ་དད་པར་མྱོང་བར་མི་འགྱུར་བར།
རེ་རེས་ཀྱང་ཡིད་དུ་འོང་བ་དང་མི་འོང་བ་གཉིས་ཀ་མཐོང་བར་འགྱུར་ཏེ། དོན་གཉིས་སུ་ཡོད་པའི་ཕྱིར་
སྤུ་མོ་དང་སུན་རྡ་རི་ཀ་བཞིན་ནོ། །དོན་གཉིས་ཡིན་ཡང་མ་མཐོང་བའི་ལས་ཀྱིས་གང་རུང་གཅིག་
བསྒྲིབས་པའི་ཕྱིར་གཉིས་ཀ་མཐོང་བ་མིན་ནོ་ཞེ་ན། དོན་གྱི་དབང་གིས་རྟོགས་པར་མི་འགྱུར་
ཏེ། དོན་གཉིས་ཡིན་ཡང་བློ་ལ་གཅིག་ཏུ་སྣང་བའི་ཕྱིར་རོ། } །དུ་མའི་བདག་ཉིད་དངོས་དེ་ལ། །
གཅིག་གི་བདག་ཏུ་མཐོང་བྱེད་པ། །མ་མཐོང་བ་དེ་ཇི་ལྟར་ན། །དོན་མཐོང་བྱེད་པར་
འགྱུར་བ་ཡིན། །ལྷ་སྦྱིན་གྱི་དོན་དེ་ནི་ཡིད་དུ་འོང་བ་དང་མི་འོང་བ་དུ་མའི་བདག་ཉིད་ཀྱི་དངོས་པོ་
དེ་ལ་ཡིད་དུ་འོང་བའམ་མི་འོང་བ་གང་རུང་གཅིག་གི་བདག་ཉིད་དུ་མཐོང་བར་བྱེད་པའི་མ་མཐོང་བའི་
ལས་དེ་ཇི་ལྟར་ན་དོན་མཐོང་བར་འགྱུར་བ་ཡིན་ཏེ། དོན་མཐོང་བྱེན་དུ་མི་འཐད་པར་ཐལ་ཏེ། དོན་
དུ་མ་གཅིག་ཏུ་མཐོང་བར་བྱེད་པའི་ཕྱིར་རོ། །ཞེས་པའི་དོན་ཏོ། །
གཉིས་པ་དེས་ན་སེམས་ཀྱི་ཁྱད་པར་དུ་བསྒྲུབ་པ་ནི། གལ་ཏེ་འདོད་དང་མི་འདོད་པར། །
སྣང་བ་རྟོག་ཡིན་དོན་བློ་མིན། །དེ་ལའང་འཆི་ལྟས་ལ་སོགས་པ། །མཚམས་སྦྱོར་མེད་
སེམས་མཐོང་བ་ཡིན། །གལ་ཏེ་འདོད་པ་ཡིད་དུ་འོང་བར་མཐོང་བ་དང་། མི་འདོད་པ་ཡིད་དུ་མི་
འོང་བར་མཐོང་བ་ནི་རྟོག་པས་བརྟགས་པ་ཡིན་གྱི། དོན་དངོས་སུ་སྣང་བའི་བློ་ནི་མ་ཡིན་ཏེ། དོན་
གཅིག་པུ་དེ་ཉིད་ལ་ཡང་སྐྱེས་བུ་འགའ་ཞིག་ལ་འཆི་ལྟས་ཀྱི་སྟོབས་ཀྱིས་སྔར་ཡིད་དུ་འོང་བར་འཛིན་པ་དེ་་
ཉིད་ཡིད་དུ་འོང་བར་འཛིན་པ་ལ་མཚམས་སྦྱོར་བ་མེད་པར་ཡིད་དུ་མི་འོང་བར་འཛིན་པར་མཐོང་བ་་་་་་
ཡིན་ནོ། །
གསུམ་པ་རྣམ་རིག་པའི་ཚད་འབྲས་གྲུབ་པར་བསྟན་པ་ནི། ། དེ་ཕྱིར་ཕྱི་རོལ་གཞལ་བྱ་
ལའང། །རང་ཉིད་ཉམས་མྱོང་འབྲས་ཡིན་རིགས། །གང་ཕྱིར་ཇི་ལྟར་འདིའི་རང་
བཞིན། །དེ་ལྟར་དོན་ནི་རྣམ་པར་ངེས། ། །བློས་དོན་ཇི་ལྟ་བ་བཞིན་དུ་མི་མྱོང་བ་དེའི་ཕྱིར། ཕྱི་
རོལ་དོན་གཞལ་བྱ་ཡིན་པར་འདོད་པའི་ལུགས་ལ་ཡང་། བློ་རང་ཉིད་ཉམས་སུ་མྱོང་བ་ཁོ་ན་འབྲས་བུ་
316



ཡིན་པར་རིགས་སོ། །དེའི་རྒྱུ་མཚན་གང་གི་ཕྱིར་ཞེ་ན། ་ ཤེས་པ་ལ་སྡོ་སོགས་ཇི་ལྟར་སྣང་བ་འདིའི་
རང་བཞིན་དེ་ལྟར་དོན་ནི་ཡོད་དོ་ཞེས་རྣམ་པར་ངེས་པར་བྱེད་ཀྱི། དོན་རང་གི་ངོ་བོ་སྣང་བ་མ་ཡིན་
པས་སོ། །དེ་ཚེ་དོན་སྣང་འདི་ཉིད་ནི། །ཚད་ཡིན་ཡོད་དུ་ཟིན་ཀྱང་ནི། ་ །དོན་གཞན་
མིན་ཕྱིར་ཕྱི་རོལ་ལ། །འཛིན་བདག་བལྟོས་པར་བྱ་བ་མིན། །གང་གི་ཚེ་ཕྱི་རོལ་གྱི་དོན་གཞལ་
བྱ ར་འདོད་པ་ལ་ཡང་། རང་རིག་འབྲས་བུར་བརྗོད་པ་དེའི་ཚེའང་དོན་དང་འདྲ་བར་སྣང་བ་འདི་ཉིད་
ནི། ཚད་མ་ཡིན་གྱི་ཕྱིའི་དོན་ཡོད་དུ་ཟིན་ཀྱང་ནི། དོན་སྣང་དེ་ཤེས་པ་ལས་དོན་གཞན་མིན་པའི་ཕྱིར། །
འཛིན་པའི་བདག་ཉིད་དེ་ཕྱི་རོལ་དོན་ལ་བལྟོས་ནས་རྟོགས་པར་བྱ་བ་མ་ཡིན་ནོ། །གང་ཕྱིར་ཇི་ལྟར་
དོན་བདག་དེ། །ཤེས་ལ་གནས་པ་དེ་ལྟ་བུར། །འདི་ནི་དེ་ལྟར་གནས་སོ་ཞེས། །ངེས་
བྱེད་བདག་ཉིད་རིག་པ་ཡིན། །འཛིན་པ་དོན་ལ་བལྟོས་ནས་མི་སྒྲུབ་པ་གང་གི་ཕྱིར་ཞེ་ན། ཇི་
ལྟར་དོན་གྱི་བདག་ཉིད་དེ་སྒྲུབ་པ་ན་ཤེས་པ་ལ་སྔོན་པོར་གནས་པ་དེ་ལྟ་བུར་དོན་འདི་ནི་སྔོན་པོ་དེ་ལྟར་་་་
གནས་སོ་ཞེས་ངེས་པར་བྱེད་པ་ནི་ཤེས་པའི་བདག་ཉིད་རིག་པ་ཡིན་པས་སོ། །དེ་ཕྱིར་དེ་ཉིད་དོན་
རིག་འདོད། །འདི་ལྟར་དོན་བདག་སྣང་མ་ཡིན། །དོན་གྱི་རྣམ་པ་དེ་ཡང་ཤེས་པའི་བདག་
ཉིད་དུ་གྱུར་པ་དེའི་ཕྱིར་དོན་གྱི་རྣམ་པ་མྱོང་བ་ཙམ་དེ་ཉིད་དོན་རིག་པར་འདོད་ཀྱི། སྣང་བ་འདི་ལྟར་
དོན་གྱི་བདག་ཉིད་དངོས་སུ་སྣང་བ་ནི་མ་ཡིན་ནོ། །དེ་ཡི་སྒྲུབ་བྱེད་བློ་ལ་ནི། །གནས་དོན་དེ་
ཡི་བྱ་བ་དེ། །གང་ཕྱིར་ཇི་ལྟར་དོན་དེ་ནི། །གནས་པ་དེ་ལྟར་དེ་རབ་གསལ། །གཞལ་བྱ་
དོན་དེའི་སྒྲུབ་བྱེད་ནི། བློ་ལ་གནས་པའི་དོན་དང་འདྲ་བ་དེ་ཡིན་ལ་བྱ་བ་འབྲས་བུ་དེ་ནི་རང་རིག་
པའོ། །དེའི་རྒྱུ་མཚན་གང་གི་ཕྱིར་ཞེ་ན། དོན་དེ་ནི་བློ་ལ་ཇི་ལྟར་གནས་པ་དེ་ལྟར་རབ་ཏུ་གསལ་བར་
འཇོག་པའི་ཕྱིར་རོ། །མཛོད་ལས། འབྲས་བུ་དེའི་སྒྲུབ་བྱེད་ཅེས་འཆད་དོ། །དེ་ལྟ་ན་རྣམ་པ་ཚད་
མ་ནི། ཕྱིའི་དོན་ལ་ཡིན་ལ། འབྲས་བུ་རང་རིག་པ་ནི་རང་གི་ངོ་བོ་ལ་འཇུག་པའི་ཕྱིར་ཚད་འབྲས་
གཉིས་ཡུལ་ཐ་དད་པར་འགྱུར་རོ་ཞེ་ན། དོན་འཇོག་དེ་ཡི་བདག་ཉིད་ཕྱིར། །རང་རིག་ཡིན་
ཡང་དོན་རིག་འདོད། །དེ་ཕྱིར་ཡུལ་ཐ་དད་པའང་མིན། །དོན་སྔོ་སེར་ཐ་དད་དུ་འཇོག་པ་
ནི་བློ་སྔོ་སྣང་སེར་སྣང་དེའི་བདག་ཉིད་དུ་སྐྱེས་པ་ཙམ་གྱིས་དོན་སྔོ་སེར་དུ་ཡོད་པར་འཇོག་པ་ཙམ་ཡིན་་༌
པའི་ཕྱིར། རྣམ་པ་དེ་དོན་ལ་རང་རིག་ཡིན་ཡང་ཐ་སྙད་ཙམ་དུ་དོན་རིག་པར་འདོད་པས་སོ། །དེས་
ན་རྣམ་པ་དོན་འདྲ་ཚད་མ་ཕྱིའི་དོན་ལ་ཡིན་པ་དེ་ཡང་ཐ་སྙད་ཙམ་དུ་ཡིན་ནོ། – །བློ་ངོ་གཉིས་ལ་ལྟོས་པ་
དེའི་ཕྱིར་ཚད་འབྲས་གཉིས་ཡུལ་ཐ་དད་པ་ནི་མ་ཡིན་ཏེ། ཐ་སྙད་ཙམ་དུ་ཚད་མའང་དོན་འདྲ་ཡིན་ལ།
་
317



འབྲས་བུའང་དོན་རིག་གོ། །དོན་དམ་པར་ཚད་མའང་འཛིན་པའི་རྣམ་པ་ཡིན་ལ། འབྲས་བུའང་
རང་རིག་པའོ། །རང་གི་ངོ་བོ་དཔྱོད་པ་ན། །རང་རིག་འབྲས་བུ་ཡིན་པར་བཤད། །དོན་
རིག་དེ་ཡི་བདག་ཉིད་ཕྱིར། །དོན་དམ་པ་དངོས་པོ་རང་གི་ངོ་བོ་དཔྱོད་པར་བྱེད་པ་ན་དོན་གཞལ་
བྱར་འདོད་པ་ལ་ཡང་དོན་དུ་སྣང་བའི་དོན་རིག་དེ་ཡང་ཤེས་པ་དེའི་བདག་ཉིད་ཡིན་པའི་ཕྱིར་རང་རིག་་་་
འབྲས་བུ་ཡིན་པར་བཤད་དོ། །
བཞི་པ་མདོ་སྡེ་པའི་ལུགས་ལ་གནོད་པ་སྤང་མི་ནུས་པར་བསྟན་པ་ནི། མདོ་སྡེ་པ་དག་ནི་རྣམ་པ་
དེ་དོན་དེ་དང་འདྲ་བའམ། གཞན་དང་འདྲའང་རུང་སྟེ། ཤེས་པ་རྡོ་སོགས་དེ་ལྟར་སྣང་
བའི་རྒྱུ་ནི་དོན་ཡང་ཡིན་པས་ན། དོན་ནི་ཚད་མའི་གཞལ་བྱ་ཉིད་དུ་འདོད་པའོ། །དེ་དང་
འདྲ་བ་དང་གཞན་འདྲ་རྣམ་བཅས་རྣམ་མེད་ཀྱི་ལུགས་གཉིས་ལ་སྦྱར་རོ། །ཁ་ཅིག་གིས། དེ་དང་འདྲ་
བ་ནི་སྔོ་འཛིན་མིག་ཤེས་དང་གཞན་འདྲ་ནི་སྨིག་རྒྱུ་ལ་ཆུར་འཛིན་པ་ལྟ་བུ་ཞེས་ཟེར་རོ། །སྨིག་རྒྱུ་ལ་
དོན་ཆུ་མེད་པར་ཡང་ཆུར་འཛིན་ལྟ་བུ་དོན་མེད་པར་ཡང་ཤེས་པ་སྐྱེ་བ་དམིགས་པའི་ཕྱིར་དོན་གཞལ་བྱ་་
མ་ཡིན་ནོ། ཞེ་ན། དེ་ཡང་སྨིག་རྒྱུ་ལ་བརྟེན་ནས་སྐྱེ་བའི་ཕྱིར་དོན་ཉིད་གཞལ་བྱ་ཡིན་ནོ་ཞེ་ན། ཇི་
ལྟར་རྣམ་པ་འགའ་ཞིག་ལྟར། །དོན་དངོས་མེད་པར་སྣང་ཅན་དེ། །ཇི་ལྟར་དོན་འཛིན་
ཞེ་ན་བདེན། །དེ་འདྲ་ངས་ཀྱང་མི་ཤེས་སོ། །དོན་མེད་པར་གྱུར་ཀྱང་རབ་རིབ་ཅན་དག་ལ་ཇི་
ཞིག་ལྟར་སྐྲ་ཤད་ལས་སོགས་པའི་རྣམ་པ་འགའ་ཞིག་སྣང་བ་ལྟར། ཕྱི་རོལ་དོན་དངོས་པོར་མེད་པར་
སྣང་བ་ཅན་དེ་ཇི་ལྟར་དོན་འཛིན་པར་གྱུར་ཏེ། མི་འཛིན་པར་ཐལ་བར་འགྱུར་རོ་ཞེ་ན། རྩོད་པ་དེ་ནི་
བདེན་ཏེ། གཟུང་བ་དང་འཛིན་པའི་རྣམ་པར་གཞག་པ་ནི། སྣང་ཙམ་ཐ་སྙད་དུ་བྱས་པ་ཡིན་ཀྱི།
གལ་ཏེ་གཟུང་འཛིན་བདེན་པ་དེ་འདྲ་བ་འདོད་ན་ནི་ང་ཡིས་ཀྱང་རྩོད་པ་དེ་ལ་ལན་མི་ཤེས་སོ། །
མཛོད་ལས། ཟུར་གཞན་དུ་འཆད་དོ། །དེ་དག་གིས་ནི་འབྲས་བུའི་རྟོག་པ་གསུམ་པ་བཤད་དོ། །ཞེས་
སོ། །
གསུམ་པ་སྣང་བ་ཅན་གང་དེ་གཞལ་བྱ། །ཞེས་པ་ལ་བརྟེན་ནས་ཕྱིའི་དོན་མེད་ན་ ཚད་འབྲས་ཀྱི་
རྣམ་བཞག་མི་འཐད་པ་སྤང་བ་ལ་བཞི་ལས། དང་པོ་དོན་ལ་གཅིག་ཡིན་ཀྱང་གསུམ་དུ་རྣམ་བཞག་སྣང་
ཙམ་དུ་བྱས་པ་ནི། གལ་ཏེ་ཕྱི་རོལ་གྱི་དོན་མེད་ན་གཞལ་བྱ་དང་། ཚད་མ་དང་འབྲས་བུའི་རྣམ་པར་
བཞག་པ་གསུམ་མི་འཐད་པར་འགྱུར་ཏེ། བློའི་བདག་ཉིད་གཅིག་ལ་གཟུང་བ་དང་འཛིན་པའི་དབྱེ་བ་
དུ་མ་མེད་པའི་ཕྱིར་རོ། །ཞེ་ན། བློ་བདག་རྣམ་པར་དབྱེར་མེད་ཀྱང༌། །མཐོང་བ་ཕྱིན་ཅི་
318



ལོག་རྣམས་ཀྱིས། །གཟུང་དང་འཛིན་པ་མྱོང་བ་དག །ཐ་དད་ལྡན་བཞིན་རྟོགས་པར་
འགྱུར། །དཔེར་ན་དབང་པོ་སྔགས་སོགས་ཀྱིས། །བསླད་པ་རྣམས་ལ་འཇིམ་དུམ་
སོགས། །དེ་ཡི་གཟུགས་དང་བྲལ་བ་ཡང༌། །རྣམ་པ་གཞན་དུ་སྣང་བ་བཞིན། །དེ་དག་
མ་བསླད་མིག་ཅན་གྱིས། །དེ་ལྟར་མཐོང་བ་མེད་ཕྱིར་རོ། །དོན་དམ་པར་བློའི་བདག་ཉིད་
གཅིག་ལ་གཟུང་བ་དང་འཛིན་པ་རྣམ་པར་དབྱེར་མེད་པར་གྱུར་ཀྱང་། བག་ཆགས་ཀྱིས་བསླད་པའི་
མཐོང་བ་ཕྱིན་ཅི་ལོག་ཅན་རྣམས་ཀྱིས་བློ་གཅིག་ཉིད་ལ་གཟུང་བ་གཞལ་བྱ་དང་འཛིན་པ་ ཚད་མ་དང༌།
མྱོང་པ་འབྲས་བུ་ཐ་དད་པ་དང་ལྡན་པ་བཞིན་དུ་རྟོགས་པར་འགྱུར་གྱི་བག་ཆགས་ཀྱི་འཁྲུལ་བ་ཟད་པ་་་་་
རྣམས་ལ་ནི་དེ་དག་ཐ་དད་དུ་འཛིན་པ་མེད་དེ། དཔེར་ན་དབང་པོ་སྔགས་དང་རྫས་ལ་སོགས་པས་
རྣམ་པར་བསླད་པ་རྣམས་ལ། འཇིམ་དུ མ་དང༌། དྲེས་མ་ལ་སོགས་པ་རྟ་གླང་དེའི་གཟུགས་དང་
བྲལ་བ་ཡང་། འཇིམ་དུམ་ལས་རྣམ་པ་གཞན་རྟ་གླང་ལས་སོགས་པར་སྣང་བ་བཞིན་ནོ། །འཇིམ་དུ མ་
ལས་སོགས་པ་དེ་དག་སྔགས་ལས་སོགས་པས་མ་བསླད་པའི་མིག་ཅན་གྱིས་རྟ་གླང་དེ་ལྟར་མཐོང་བ་མེད་་་་
པའི་ཕྱིར་རོ། །མེད་བཞིན་དུ་སྣང་བར་འགྱུར་བ་ནི། དཔེར་ན་ཐག་རིང་མྱ་ངམ་ན། །ཆུང་ངུ་
ཆེན་པོར་སྣང་བ་བཞིན། །རྩྭ་དང་ཆུ་དཀོན་པའི་ཐང་ཡངས་པ་དག་ལ་ཐག་རིང་པོ་ནས་སྨྲ་ལ་
སོགས་པ་ཆུང་དུ་དག་ལ་ཡང་རི་ལས་སོགས་པ་ཆེན་པོར་སྣང་ཡང་ཆེན་པོར་མ་གྲུབ་པ་བཞིན་ནོ། །ཆེན་
པོ་དེ་དོན་ཡིན་ན་ནི་སྐྱེ་བོ་ཉེ་བ་ན་གནས་པ་ལ་ཡང་སྣང་བར་འགྱུར་རོ། །གཟུང་བ་འཛིན་པ་རིག་
པ་དག །ཡོད་པ་མིན་ཡང་གཞལ་བྱ་དང་། ། །འཇལ་བྱེད་འབྲས་བུར་གནས་པ་འདི། །ཇི་
ལྟར་རྗེས་སུ་སྣང་བཞིན་བྱས། །དོན་དམ་པར་ཤེས་པ་གཅིག་ཉིད་ལ་གཞལ་བྱ་དང་། འཇལ་བྱེད་
ཚད་མ་དང་། འབྲས་བུ་ལྟ་བུར་གནས་པ་འདི་ནི་འཇིག་རྟེན་པ་ལ་ཇི་ལྟར་རྗེས་སུ་སྣང་བ་བཞིན་དུ་ཐེ་
སྙད་བྱས་པ་ཙམ་དུ་ཟད་དོ། །ཞེས་བྱ་བ་འདི་ནི་མཇུག་བསྡུས་ཏེ་སྦྱར་བ་ཡིན་ནོ། །
གཉིས་པ་ཇི་ལྟར་སྣང་བ་བཞིན་བདེན་པ་དགག་པ་ནི། དེ་ལྟ་མིན་ན་སྣ་ཚོགས་ཀྱི། །ངོ་
བོར་སྣང་ཅན་དངོས་གཅིག་ལ། །རྣམ་པ་ཇི་ལྟར་བདེན་འགྱུར་ཏེ། །གཅིག་པ་ཉིད་དེ་
ཉམས་ཕྱིར་རོ། །གཞན་ལ་གཞན་ཉིད་ཉམས་ཕྱིར་རོ། །གཟུང་འཛིན་གྱི་རྣམ་བཞག་སྣང་ཙམ་
དུ་བྱས་པ་དེ་ལྟར་མིན་ཞིང་གཟུང་འཛིན་བདེན་པར་འདོད་ན། བློའི་དངོས་པོ་གཅིག་ལ་སྣ་ཚོགས་ཀྱི་ངོ་
བོར་སྣང་བའི་རྣམ་པ་འདི་ཇི་ལྟར་བདེན་པར་འགྱུར་བརྟག་སྟེ་རྣམ་པ་སྣ་ཚོགས་དེ་དུ་མར་བདེན་པར་་་་་
འདོད་ན་བློའི་དངོས་པོ་གཅིག་ཡིན་པ་ཉིད་དེ་ཉམས་པའི་ཕྱིར་དང་། སྣ་ཚོགས་ལས་གཞན་གཅིག་ཉིད་
319



1
དུ་བདེན་པར་འདོད་ན་ཡང་གཞན་སྣ་ཚོགས་སྣང་བ་ཉིད་ཉམས་ཏེ་དེ་དང་འགལ་བའི་ཕྱིར་རོ། །གཟུང་
འཛིན་རང་བཞིན་མེད་པར་སྒྲུབ་པའི་ཕྱིར། གང་གིས་དངོས་པོ་རྣམ་དཔྱད་ན། །དེ་ཉིད་དུ་ན་
དེ་དངོས་མེད་། །གང་གི་ཕྱིར་ན་དེ་དག་ལ། །གཅིག་དང་དུ་མའི་རང་བཞིན་མེད། །
གཅིག་དང་དུ་མ་བྲལ་བ་ལ་སོགས་ པའི་རིགས་པས་དངོས་པོ་ལ་རྣམ་པར་དཔྱད་པ་ན། དེ་ཁོ་ན་ཉིད་དུ་
གཟུང་བ་དང་འཛིན་པ་དེ་དག་བདེན་པའི་དངོས་པོར་མེད་དོ། ་་།དེའི་རྒྱུ་མཚན་གང་གི་ཕྱིར་ཞེ་ན།
སྔོན་དམར་ལ་སོགས་པར་སྣང་བ་དེ་དག་ལ་གཅིག་དང་དུ་མའི་རང་བཞིན་དུ་གྲུབ་པ་མེད་པའི་ཕྱིར་རོ། །
གང་བདེན་པའི་གཅིག་དང་དུ་མ་དང་བྲལ་བ་དེ་ནི་བདེན་པའི་དངོས་པོར་མེད་དེ་སྐྲ་ཤད་ལ་སོགས་པ་་་༌་་
བཞིན། སྔོན་དམར་སྣ་ཚོ གས་སུ་སྣང་བ་འདི་ཡང་བདེན་པའི་གཅིག་དང་དུ་མ་དང་བྲལ་བའོ། །ཞེས་
པ་ཁྱབ་བྱེད་མ་ ད མི གས་པའོ། །དེའི་ཕྱོགས་ཆོས་སྒྲུབ་པའི་ ཕྱིར། རང་བཞིན་མཐོང་མེད་ཕྱིར་
གཅིག་མིན། །བློ་དངོས་ཐ་དད་མེད་མཐོང་ཕྱིར། །ཐ་དད་མེད་པར་ངེས་པར་འགྱུར།། དཀར་
དམར་སྣ་ཚོ གས་སུ་སྣང་བ་དེ་དག་ལ་གཅིག་ཏུ་གྲུབ་པ་མེད་དེ། བློ་ལ་གཅིག་གི་རང་ བཞིན་དུ་མཐོང་བ་
མེད་དེ་སྣ་ཚོགས་སུ་སྣང་བའི་ཕྱིར་རོ། །ཐ་དད་སྣ་ཚོགས་པའི་རང་བཞི ན་དུ་མེད་པར་ཡང་ངེས་ པར་
འགྱུར་ཏེ། བློའི་དངོས་པོ་ཐ་དད་མེད་པ་གཅིག་གིས་མཐོང་བའི་ཕྱིར་རོ། །
གསུམ་པ་དེ་ལ་བརྩད་པ་སྤང་བ་ལ་གཉིས་ལས། དང་པོ་རྩོད་པ་དགོད་པ་ནི། སྣང་ བ་ཙམ་འདི་
ལ་གཟུང་འཛིན་བདེན་པ་བར་འཁྲུལ་བ་མི་འཐད་དེ། ། ཉ་ཕྱིས་དང་དངུལ་ཕོར་ལྟ་བུ་ཆོས་མཐུན་པ་
ཉིད་མཐོང་བ་ལས་དངུལ་ཕོར་དེའི་བདག་ཉིད་མིན་པ་ལ་དངུལ་ཕོར་དེའི་བདག་ཉིད་དུ་འཛིན་་་་་
པས་འཇིག་རྟེན་པ་དག་གི་འཁྲུལ་བ་སྐྱེ་ བར་འགྱུར་བ་ཡིན་མོད། འགྲོ་བ་འདི་ལ་གཟུང་འཛིན་
བདེན་པ་དེའི་བདག་ཉིད་གཅིག་ཀྱང་མཐོང་བ་མེད་པས་གཟུང་འཛིན་བདེན་པ་བ་དང་ཆོས་མཐུན་
པ་མེད་པས་གཟུང་འཛིན་བདེན་པ་བར་འཛིན་པ་མི་འཐད་པའི་ཕྱིར་རོ། །ཞེ་ན། །
གཉིས་པ་ལན་ནི། ནང་གི་བསླད་པ་ལས་བྱུང་གང༌། །དེ་ནི་ཉེས་པ་ལས་བྱུང་བས། །
རང་བཞིན་གྱིས་ནི་ཕྱིན་ལོག་ཏུ། །སྣང་བ་ཅན་འདིའི་ཡོད་པ་ཡིན། །ཆོས་མཐུན་མཐོང་
སོགས་ཅན་ཉིད་ལ། །ལྟོས་མེད་རབ་རིབ་ལ་སོགས་བཞིན། ་ །ཆོས་མཐུན་པ་མཐོང་བ་ལས་
འཁྲུལ་བའང་ཡོད་མོད་ཀྱི། ནང་གི་བག་ཆགས་གོམས་པས་བསླད་པ་ལས་བྱུང་བ་གང་ཡིན་པ་དེ་ནི་ནང་
གི་ཉེས་པ་སྟེ་ཕྱིན་ཅི་ལོག་གོམས་པ་ལས་བྱུང་བས་ཆོས་མཐུན་པ་མཐོང་བ་ལ་སོགས་པ་ལ་ལྟོས་པ་མེད་པར་
རང་བཞིན་གྱིས་ཕྱིན་ཅི་ལོག་ཏུ་སྣང་བ་ཅན་གྱི་འཁྲུལ་བ་འདིའང་ཡོད་པ་ཡིན་ཏེ། ཆོས་མཐུན་པ་མཐོང་
320
་



བ་ལ་སོ གས་པ་ལ་ལྟོས་པ་མེད་པར་རབ་རིབ་ཅན་ལ་སྐྲ་ཤད་དམ། མིག་སེར་གྱི་ནད་ཅན་ལ་དུང་སེར་པོ་
ལ་སོགས་པར་སྣང་བ་བཞིན་ནོ། །དེ་ནི་གཙོ་བོ་རྣམས་ཀྱི་གཙོ། །དེ་བཞིན་དབང་ཕྱུག་རྣམས་ཀྱི་ནི། །
དབང་ཕྱུག་འགྲོ་ཀུན་བྱེད་པ་སྟེ། །ལྷའི་མཆོག་ནི་བག་ཆགས་ཡིན། །ཞེས་སོ། །
བཞི་པ་སྐ བས་དོན་རྣམ་རིག་པའི་ ཚད་འབྲས་བསྟན་པ་ལ་གཉིས་ལས། དང་པོ་ཚད་འབྲས་དངོས་
ནི། དེ་ལ་བློ་ནི་ཡོངས་གཅོད་པ། །འཛིན་པའི་རྣམ་པར་འདོད་པ་དེ། །དེ་ཡི་བདག་
ཉིད་ཕྱིར་བདག་རིག །དེ་ཕྱིར་དེ་དེ་ཡི་སྒྲུབ་བྱེད་ཡིན། །རྣམ་པར་རིག་པ་ཙམ་དེ་ལ་གཞལ་བྱ་
བློ་དེ་ནི་ཡོངས་སུ་གཅོད་པ་འཛིན་པའི་རྣམ་པར་འདོད་པ་དེ་ནི་ཚད་མ་སྟེ། ཚད་མ་དང་གཞལ་བྱ་གཉིས་
ཀ་བློ་དེའི་བདག་ཉིད་ཡིན་པའི་ཕྱིར་རང་རིག་པ་ནི་འབྲས་བུའོ། །འཛིན་པའི་རྣམ་པ་རང་རིག་པ་དེ་
གཞལ་བྱ་ཡོངས་སུ་གཅོད་པའི་བདག་ཉིད་ཡིན་པ་དེའི་ཕྱིར་འཛིན་པའི་རྣམ་པ་དེ་ནི། རང་རིག་པ་དེའི་
སྒྲུབ་བྱེད་ཡིན་པར་རྣམ་པར་བཞག་པར་འགྱུར་རོ། །རང་གིས་རང་འཇལ་བར་བྱེད་པ་མི་འཐད་དོ་ཞེ་
ན། དཔེར་ན་འདོད་ཆགས་སོགས་ཚོད་བཞིན། །རང་བདག་ཡུལ་དུ་བཞག་པ་ན། །
གཞལ་བྱ་འཇལ་བྱེད་འབྲས་གནས་པ། །འདི་ནི་ཀུན་ལ་སྦྱར་བར་བྱ། །དཔེར་ན་འདོད་
ཆགས་དང་མྱོང་བ་གཉིས་ལ་ཡུལ་དང་ཡུལ་ཅན་ཐ་དད་དུ་གྲུབ་པ་མེད་ཀྱང་འདོད་ཆགས་ཉམས་སུ་མྱོང་་་་་
ངོ་ཞེས་པ་ལྟར། ཤེས་པ་རང་ཉིད་རང་གི་ཡུལ་དུ་བཞག་པ་ན། ཤེས་པ་གཅིག་པུ་དེ་ལ་ཤེས་པ་རང་
གཞལ་བྱ་འཛིན་པ་ཚད་མ་མྱོང་བར་སྐྱེས་པ་འབྲས་བུར་གནས་པ་ཡིན་ལ་བདེ་སོགས་མྱོང་བའི་ཚད་མ་ལ་་་
དེ་ལྟར་ཡིན་དུ་ཚུད་ནའང་། སྔོ་སོགས་འཇལ་བའི་ཚད་མ་ལ་ནི་ཐ་དད་པ་ཁོ་ནའོ་ཞེ་ན། ཐ་དད་པ་
མེད་པ་འདི་ནི་བདེ་སོ གས་དང་སྔོ་སོགས་འཇལ་བའི་ ཚད་མ་ཀུན་ལ་སྦྱར་བར་བྱ་སྟེ། སྔོན་པོའི་རྣམ་པ་
དང་བདེ་བའི་རྣམ་པ་འདི་ལ་ཁྱད་པར་ཅི་ཞིག་ཡོད་དེ་གཉིས་ཀའང་རང་གི་ངོ་བོས་རིག་པའི ཕྱིར་རོ། །
དེས་ན་སྔོ་སོགས་རིག་པའང་གཞན་གྱི་ངོ་བོ་རིག་པ་ནི་མ་ཡིན་ནོ། །དེ་ལའང་ཉམས་མྱོང་བདག་
ཉིད་ཕྱིར། །དེ་དག་རང་བདག་མྱོང་བར་རུང་། །དེ་ལྟར་རུང་ཉིད་དེ་ཚད་བདག །
གཞལ་བྱ་རང་རིག་འབྲས་བུ་ཡིན། །སྔོ་འཛིན་ཚད་མ་དེ་ལའང་སྔོན་པོ་དངོས་སུ་ཉམས་སུ་མྱོང་
བའི་བདག་ཉིད་ ཡིན་པའི་ཕྱིར། སྔོ་འཛིན་དེ་དག་ནི་ཤེས་པ་རང་གི་བདག་ཉིད་མྱོང་བ་ཞེས་བྱ་བ་རུ་ཐ་
སྙད་རུང་སྟེ། བློ་ལ་མི་གསལ་ན་རྟོགས་པར་མི་འཐད་ལ། གསལ་ན་དེ་ཉིད་བློ་ཡིན་ པའི་ཕྱིར་རོ། །ཚུལ་
དེ་ལྟར་མྱོང་བར་རུང་བ་ཉིད་གང་ཡིན་པ་དེ་ནི་ཚད་མའོ། །བློའི་བདག་ཉིད་ནི་ གཞལ་བྱ། རང་རིག་
པ་ནི་འབྲས་བུ་ཡིན་ནོ། །
，
，
321



གཉིས་པ་ལུང་འགལ་སྤང་བ་ནི། གལ་ཏེ་འཛིན་པའི་རྣམ་པ་ཚད་མར་འདོད་ན། སློབ་དཔོན་
གྱིས་རང་རིག་ཚད་མར་བཤད་པ་དང་འགལ་ལོ་ཞེ་ན། དེ་ནི་མི་འགལ་ཏེ། བདག་ལ་འཛིན་པའི་
རྣམ་པ་ཞེས། །ཡོངས་སུ་གཅོད་པའི་བདག་ཉིད་དེ། །རུང་ཉིད་ཅེས་བྱ་ཚད་མ་དང༌། །
རང་རིག་ཅེས་ནི་རབ་ཏུ་བཤད། །གཞལ་བྱ་ཤེས་པའི་བདག་ཉིད་དེ་ལ་འཛིན་པའི་རྣམ་པ་ཞེས་
བྱེད་པ་པོར་བྱས་ནས་སློབ་དཔོན་གྱིས་ཡོངས་སུ་གཅོད་ པའི་བདག་ཉིད་རང་རིག་པའི་སྒྲས་བཤད་དེ། །
དེ་ལ་ཁོ་བོས་རུང་བ་ཉིད་ཅེས་བྱ་བ་ཚད་མ་དང་རྟོགས་པས་རང་རིག་པ་ཞེས་ནི་རབ་ཏུ་བཤད་པ་ཡིན་་་་་་་
ནོ། །དེ་ལ་སློབ་དཔོན་གྱིས་རང་རིག་པའི་ཆ་ནས་ཚད་མར་བཤད་ལ། ཁོ་བོས་ནི་རང་རྟོགས་པའི་ཆ་
ནས་འབྲས་བུར་བཤད་དོ། །དེས་ན་མིང་གཞན་དུ་བཏགས་པས་དོན་གཞན་དུ་མི་འགྱུར་རོ། །སློབ་
དཔོན་ཞི་བ་འཚོས། རང་རིག་ཀྱང་ཡིན་ཚད་མའང་ཡིན། །རུང་བ་དང་ནི་གཅོད་པའང་ཡིན། }
ཞེས་རྣམ་གྲངས་བཞིར་འདོད་ལ། རྒྱུན་ན་ཚིགས་སུ་བཅད་པ་གཅིག་པོ་འདི་མེད་དོ། །དེ་ལྟར་ན་སྣང་
བ་ཅན་གང་དེ་གཞལ་བྱ། །ཞེས་པ་ལ་བརྟེན་ནས། ཕྱིའི་དོན་མེད་ཀྱང་གཞལ་བྱ་ཚད་མ་འབྲས་བུའི་
རྣམ་གཞག་གྲུབ་པར་བསྟན་པ་ཡིན་ནོ་ཞེས་སོ། །
གཉིས་པ་ཁྱད་པར་དུ་ཚུལ་གཉིས་སུ་བསྒྲུབ་པ་ལ་གཉིས་ཏེ། ཡུལ་ཤེས་དེའི་ཤེས་པ་ལ་བརྟེན་ཏེ་
སྒྲུབ་པ་དང༌། དུས་ཕྱིས་དྲན་པ་ལ་བརྟེན་ཏེ་སྒྲུབ་པའོ། །
དང་པོ་ལ་བདུན་ཏེ། དོན་ལྡན་གྱི་ཤེས་པ་རྣམ་བཅས་སུ་སྒྲུབ་པ་དང༌། དེས་མ་གྲུབ་ན་དོན་མེད་
དྲན་པ་ལས་སྒྲུབ་པ་དང་། ལྷན་ཅིག་དམིགས་ངེས་ཀྱིས་སྒྲུབ་པ་དང༌། དབང་ཤེས་མ་འཁྲུལ་བ་ལས་
སྒྲུབ་པ་དང༌། འཁྲུལ་བ་ལས་སྒྲུབ་པ་དང་། གསལ་མི་གསལ་གྱི་ཁྱད་པར་མཐོང་བ་ལས་སྒྲུབ་པ་དང་།
འདས་པའི་དོན་འཛིན་པ་ལས་སྒྲུབ་པའོ། །
དང་པོ་ནི། སློབ་དཔོན་གྱིས། ཡུལ་ཤེས་དེ་ཡི་ཤེས་པ་ཡི། །དབྱེ་བས་བློ་ནི་ཚུལ་གཉིས་ཉིད། །
ཅེས་པ་དེ་བཤད་པའི་ཕྱིར། ཡུལ་རྣམས་ཞེས་པ་ལ་སོགས་པ་གསུངས་ཏེ། གང་ལས་སྐྱེས་པ་དེ་ཉིད་ཀྱི་
རྣམ་པར་འགྱུར་བ་ཡིན་ན། དབང་པོའི་ཡང་རྣམ་པར་སྐྱེ་བར་འགྱུར་རོ་ཞེ་ན། མུལ་རྣམས་ལས་ནི་
བྱུང་བ་ཡི། །རྣམ་པར་ཤེས་པ་ཐམས་ཅད་དག །དེ་ལས་གཞན་རྒྱུ་ཡིན་ན་ཡང༌། །རྣམ་
འགས་ཡུལ་གྱི་རྣམ་པར་འགྱུར། །འདི་ནི་དོན་ཁས་བླངས་ནས་སྒྲུབ་པར་བྱེད་པ་སྟེ། ཡུལ་ཏེ་ཕྱི་
རོལ་གྱི་དོན་གཟུགས་སྒྲ་ལ་སོགས་པ་རྣམས་ལ་བརྟེན་ནས་བྱུང་ བའི་རྣམ་པར་ཤེས་པ་ཐམས་ཅད་དག་ནི།
ཡུལ་དེ་ལས་ གཞན་པ་དབང་པོ་ལ་སོགས་པ་ཡང་རྒྱུ་ཡིན་ན་ཡང་དངོས་པོའི་ནུས་པ་རྣམ་པ་འགའ་ཡུལ་གྱི་་་
བཟས་
322



རྣམ་པར་སྐྱེ་བར་འགྱུར་གྱི་དོན་ཐུག་ཕྲད་དུ་འཛིན་པ་ནི་མ་ཡིན་ནོ། །ཤེས་པ་དབང་པོ་ལས་ ཀྱང་སྐྱེ་བ་
ལ་ཡུལ་ཁོ་ནའི་རྣམ་ལྡན་དུ་སྐྱེ་བ་མི་འཐད་དོ་ཞེ་ན། སྐྱོན་མེད་དེ། དཔེར་ན་ཟས་དང་དུས་ལ་
སོགས། །བུ་སྐྱེ་བ་ཡི་རྒྱུ་ཡིན་ཡང་། །དེ་ནི་ཕ་མ་གཅིག་གི་གཟུགས། །འཛིན་འགྱུར་
གཞན་འགའི་མ་ཡིན་བཞིན། །འདིར་ཡང་། དེ་ལས་གཞན་དང་ཡུལ་དག་ནི། །དེ་རྒྱུ་
ཉིད་དུ་མཚུངས་ན་ཡང་། །དེ་ཆས་ཡུལ་ཉིད་ཡིན་འདོད་དེ། །དེ་མེད་པར་ནི་དེར་མི་
འགྱུར། །ཡུལ་དེ་ལས་གཞན་པའི་དབང་པོ་ལ་སོགས་པ་དང༌། ཡུལ་དག་ནི་རྣམ་པར་ཤེས་པ་དེའི་རྒྱུ་
ཉིད་དུ་མཚུངས་ན་ཡང་ཤེས་པ་དེ་དོན་དེའི་ཆ་ལུགས་སུ་སྐྱེས་པ་ན་དོན་དེ་ཡུལ་ཉིད་ཡིན་པར་འདོད་དེ།
དོན་སྔོན་པོ་དེ་མེད་པར་ཤེས་པ་སྔོན་པོའི་རྣམ་པར་མི་འགྱུར་བས་སོ། །མཛོད་ལས། རྣམ་པ་དེ་མེད་
པར་ཡུལ་དེ་ཤེས་པའི་རྒྱུ་དེར་མི་འགྱུར་ཞེས་འཆད་དོ། །གང་ལ་རང་འདྲའི་རྣམ་པ་གཏོད་པར་བྱེད་པ་
དེ་ལ་གཟུང་བའི་ཡུལ་ཞེས་བྱ་ བའི་རྐམ་པས་ལྕགས་སྦྲམ་ལྟ་བུར་ནི་མི་འདོད་དོ། །
གཉིས་པ་དེས་མ་གྲུབ་ན། དོན་མེད་དྲན་པ་ལས་སྒྲུབ་པ་ལ་བཞི་སྟེ། རིགས་པ་དངོས་དང་།
དེའི་ལན་དགག་པ་དང་། རྣམ་བཅས་གྲུབ་པར་བསྟན་པ་དང་། ཤེས་པ་རྣམ་མེད་ཡིན་ན་ཧ་ཅང་ཐལ་
བའོ། །
དང་པོ་ནི། དོན་དང་ལྡན་པའི་སེམས་ལ་ནི། །དོན་རྣམས་མེད་པར་དོགས་ན་
ཁང་། །འདས་པའི་དོན་ནི་འཛིན་པ་ལ། །ཚུལ་གཉིས་རང་རིག་གྲུབ་པ་ཡིན། །གཟུང་
དོན་དངོས་པོར་ཡོད་པ་དང་ལྡན་པའི་བུམ་འཛིན་གྱི་མིག་ཤེས་ལ་སོགས་པ་ལ་དོན་གྱི་རྣམ་པ་ལ་དོན་་་་་་༌
དངོས་ཡིན་པར་དོགས་པའི་དོན་གྱི་རྣམ་པ་མེད་པར་སྣང་བ་བེམ་པོར་དོགས་པར་གྱུར་ན་ཡང་། ཁར་
ཙང་གི་བུམ་པ་སྔོན་པོའོ་ཞེས་པའི་དོན་ལ་དམིགས་ཤིང་དྲན་པས་འཛིན་པ་ཡོད་པའི་ཕྱིར་ཤེས་པ་རྣམ་་་་་
བཅས་སུ་གྲུབ་པ་ཡིན་ནོ། །གང་དྲན་ པའི་ཚེ་དོན་གྱི་རྣམ་ལྡན་དུ་དྲན་པ་དེས་མྱོང་བ་ན་ཡང་དོན་གྱི་
རྣམ་པ་དང་ལྡན་པར་མྱོང་བ་ཡིན་ཏེ། ཕའི་རྣམ་པ་དྲན་པ་བཞིན། བུམ་པ་དྲན་པ་འདི་ཡང་སྔོན་པོའི་
རྣམ་ལྡན་དུ་དྲན་ནོ། །ཞེས་པ་འབྲས་བུའི་རྟགས་སོ། །དེའི་ཚེ་དྲན་པ་དེ་དོན་དངོས་ཡིན་པར་མི་
འཐད་དེ་འགགས་ཟིན་པའི་ཕྱིར་རོ། །
གཉིས་པ་དེའི་ལན་དགག་པ་ལ་གསུམ་ལས། དང་པོ་དྲན་པ་རིགས་ཀྱི་དོན་ལྡན་དུ་འདོད་པ་དགག་
པ་ནི། དོན་འགགས་ཀྱང་རིགས་རྟག་པ་མ་འགགས་པས་རིགས་དེའི་དོན་དངོས་སུ་འཛིན་པར་བྱེད་པས་
དོན་གྱི་རྣམ་ལྡན་མ་ཡིན་ནོ། །ཞེ་ན། སྔོ་སོགས་ཐ་དད་ཅན་སྣང་ཕྱིར། །དེ་ལྡན་མིན་རིགས་
323



དོན་མ་ཡིན། །དྲན་པའི་ཡུལ་དེ་ཆོས་ཅན་ནོ། །རིགས་ཀྱི་དོན་མ་ཡིན་ཏེ་དམ་བཅའ་བའོ། །
རིགས་ཀྱི་མཚན་ཉིད་དང་མི་ལྡན་པའི་ཕྱིར་རོ། །དཔེར་ན་སྔོ་འཛིན་གྱི་མིག་ཤེས་བཞིན་ནོ། །ཞེས་པ་
ཁྱབ་བྱེད་འགལ་བ་དམི གས་པའོ། །དེའི་ཕྱོགས་ཆོས་སྒྲུབ་པ་ནི། དྲན་པའི་ཡུལ་དེ་ནི་རིགས་ཀྱི་མཚན་
ཉིད་དང་ལྡན་པ་མ་ཡིན་ཏེ། རྡོ་སོགས་ཐ་དད་པ་ཅན་དུ་སྣང་བའི་ཕྱིར་བུམ་འཛིན་མིག་ཤེས་ཀྱི་ཡུལ་
བཞིན་ནོ། །སྔོན་པོ་སྣང་བ་དེ་རིགས་ཡིན་ན་ནི་སེར་པོ་ལ་སོགས་པ་ལ་མ་ཁྱབ་པར་འགྱུར་རོ། །
གཞན་ཡང་། རིགས་དེའང་མི་རྟག་མི་འགྱུར་ཞིང་། །རྟག་ནའང་ཇི་ལྟར་སྐྱེད་བྱེད་ཡིན། །
གལ་ཏེ་མི་རྟག་ན་ནི་རིགས་ཉིད་དུ་མི་འགྱུར་ཏེ། མ་འོངས་པའི་གསལ་བ་ལ་ཁྱབ་པར་བྱེད་པ་མ་ཡིན་
པའི་ཕྱིར་དང༌། རྟག་པ་ཉིད་དུ་ཁས་བླངས་པའི་ཕྱིར་རོ། །རྟག་ན་ནི་དྲན་པ་ཇི་ལྟར་སྐྱེད་བྱེད་ཡིན་
ཏེ། དོན་བྱེད་པས་སྟོང་པའི་ཕྱིར་རོ། ། །
གཉིས་པ་འདུ་བྱེད་ཀྱི་དོན་ལྡན་དུ་འདོད་པ་དགག་པ་ནི། སྡེ་པ་མང་པོས་བཀུར་པ་དག་ན་རེ།
ཆོས་གང་གཟུགས་དང་སེམས་དང་སེམས་ལས་བྱུང་བ་དང་མི་ལྡན་པ་འདུ་བྱེད་ཀྱི་ཕུང་པོར་གཏོགས་པ་་་་
རྫས་སུ་གྲུབ་པ་ནི་མི་ལྡན་པའི་འདུ་བྱེད་ཏེ། དེ་བུམ་པ་ཞེས་པ་སྒྲ་སྤྱི་མིང་གི་རྣམ་པ་ཅན་དང་། ཁ་
གཡེལ་བ་ལ་སོགས་པ་དོན་སྤྱི་མཚན་མའི་རྣམ་པ་ཅན་ཏེ། དེ་ཉིད་དྲན་པས་ཡོངས་སུ་འཛིན་པར་བྱེད་
པས་ན་དོན་འགགས་ཀྱང་དྲན་པ་ལ་དོན་གྱི་རྣམ་པ་གྲུབ་པ་མ་ཡིན་ནོ་ཞེ་ན། མིང་སོགས་སྔར་ནི་
བཀག་ཟིན་ཏོ། །མིང་སོགས་དེ་ནི་མིང་སོགས་བརྗོད་ན་ཉན་པ་པོ། །ཞེས་པ་ལ་སོགས་པ་སྔར་
བཀག་ཟིན་ཏོ། །ཚུལ་འདི་དོན་ལྡན་མ་ཡིན་ཏེ། །འདོད་པ་ཙམ་དང་རྗེས་འབྲེལ་ཕྱིར། །
དོན་གྱི་ནུས་པས་གྲུབ་མ་ཡིན། །དྲན་པའི་ཚུལ་འདི་ནི་དོན་དང་ལྡན་པ་མ་ཡིན་ཏེ། དོན་གྱི་ནུས་
པ་མ་གྲུབ་ཅེས་ཏེ། དོན་ཡོད་མེད་ཀྱི་རྗེས་སུ་འགྲོ་ལྡོག་མི་བྱེད་པའི་ཕྱིར་རོ། །ཞེས་པའི་དོན་ཏེ། །
དེའི་ཕྱོགས་ཆོས་སྒྲུབ་པ་ནི་དྲན་པ་ནི་དོན་ཡོད་མེད་ཀྱི་ རྗེས་སུ་འགྲོ་ལྡོག་མི་བྱེད་དེ། སྐྱེས་བུའི་འདོད་པ་
ཙམ་དང་རྗེས་སུ་འབྲེལ་བའི་ཕྱིར། རི་བོང་གི་རྭ་རུ་རྟོག་པའི་བློ་བཞིན་ནོ། །འདས་པ་ལ་དམིགས་པའི་
ཤེས་པ་ཡུལ་གྱི་རྣམ་ ལྡན་ཡིན་དུ་ཆུག་ནའང་། ད་ལྟར་དངོས་སུ་མྱོང་བ་དེ་ཡུལ་གྱི་རྣམ་ ལྡན་ཡིན་ནོ་ཞེས་
བྱ་བ་འདི་གང་ལས་གྲུབ་ཅེ་ན། རྣམ་པ་དེ་འདྲའི་ཤེས་པ་ནི། །དྲན་ཡིན་དེ་ཡང་མྱོང་ལས་
བྱུང་། །དེ་ཡང་དོན་རྣམས་སྟོང་ན་དེ། །དེ་ནི་ཇི་ལྟར་དེ་ལྡན་འགྱུར། །དྲན་པའི་ཤེས་པ་
ལ་ཡུལ་གྱི་རྣམ་པ་དེ་འདྲ་བ་ཤར་བ་ནི་རྒྱུ་མྱོང་བ་ལ་ཡུལ་གྱི་རྣམ་པ་ཤར་བའི་སྟོ བས་ཀྱིས་དྲན་པ་ཡིན་་་་་
མྱོང་བའི་ཚེ་ཡུལ་གྱི་རྣམ་པ་མ་ཤར་ན་ནི་དྲན་པ་ཡང་ཡུལ་གྱི་རྣམ་ ལྡན་དུ་སྐྱེ་བར་མི་འགྱུར་ཏེ། གང་ཞིག་
324



**
，
，
མྱོང་བ་དོན་གྱི་རྣམ་ པས་སྟོང་པ་དེ་ནི། དྲན་པའི་ཚེ་ཡང་དེའི་རྣམ་ལྡན་དུ་མི་འགྱུར་ཏེ།་སྣམ་བུ་མྱོང་
བ་ན་བུམ་པའི་རྣམ་པར་མ་མྱོང་བས་བུམ་པའི་རྣམ་པར་མི་དྲན་པ་བཞིན། སྔོན་པོ་མྱོང་བ་ནི་དོན་གྱི་
རྣམ་ པས་སྟོང་པར་ཁས་བླངས་སོ། །ཞེས་པ་རྒྱུའམ་ཁྱབ་བྱེད་མ་ད མི གས་པའི་ ཐལ་བའོ། །་
གསུམ་པ་དྲན་པ་རང་མཚན་གྱི་དོན་ལྡན་དུ་འདོད་པ་དགག་པ་ནི། དྲན་པ་དོན་གྱི་རྣམ་པ་དང་
ལྡན་པ་མ་ཡིན་གྱི་དོན་རང་མཚན་ལས་སྐྱེས་པ་ཡིན་ནོ་ཞེ་ན། དེ་ཚེ་མེད་ཕྱིར་དོན་ལས་མིན། །
དྲན་པ་དེ་ནི་དོན་ལས་སྐྱེས་པ་མ་ཡིན་ཏེ་དྲན་པ་སྐྱེ་བའི་ཚེ་དོན་འགགས་ནས་ མེད་པའི་ཕྱིར་རོ། །དྲན་
པ་དོན་ལས་སྐྱེས་པའི་ཕྱིར་དོན་གྱི་རྣམ་ ལྡན་ཡིན་ནོ་ཞེ་ན། དེ་ལྟར་མྱོང་ལའང་དེར་འགྱུར་རོ། །
དྲན་པ་དོན་ལས་སྐྱེས་པས་དོན་གྱི་རྣམ་ལྡན་ཡིན་པ་དེ་ལྟར་མྱོང་བ་ཡང་དོན་ལས་སྐྱེས་པའི་ཕྱིར། དོན་
གྱི་རྣམ་པ་དང་ལྡན་པ་དེར་འགྱུར་རོ། །གཞན་ཡང༌། རྣམ་པ་དེ་ནི་དོན་གྱིས་མིན། །གསལ་
བའི་རྣམ་པས་དབེན་ཕྱིར་རོ། །དྲན་པའི་རྣམ་པ་དེ་ནི་དོན་གྱི་མཐུ་ལས་སྐྱེས་པ་མ་ཡིན་ཏེ། གསལ་
བའི་རྣམ་པས་དབེན་པའི་ཕྱིར། སྟག་མགོ་དགུ་པར་རྟོག་པའི་བློ་བཞིན་ནོ། །ཞེས་པ་ཁྱབ་བྱེད་མ་
དམི གས་པའོ། །རྣམ་པ་དེ་ནི་ཐ་དད་ན། །གཞན་གྱིས་དེ་བཞིན་རྟོགས་པར་འགྱུར།… |
དྲན་པའི་རྣམ་པ་དེ་ནི་ཤེས་པ་ལས་ཐ་དད་པའི་དོན་དུ་གྲུབ་པ་ཡིན་ན། ཡུལ་རུང་བ་ན་གནས་པའི་གང་
ཟག་གཞན་གྱིས་ཀྱང་མཐོང་བར་འགྱུར་ཏེ་བུམ་པ་ལ་སོགས་པ་བཞིན་ནོ། །དྲན་པའི་རྣམ་པ་དེ་ཤེས་པ་
ལས་ཐ་དད་པའི་དོན་ཡིན་ཡང་གང་ཟག་གཞན་གྱིས་རྟོགས་པར་མི་འགྱུར་ཏེ་བདག་དང་རྟག་ཏུ་འབྲེལ་
བ་ཡིན་པའི་ཕྱིར་ནང་གི་གློ་སྙིང་ལ་སོགས་པ་བཞིན་ནོ་ཞེ་ན། བརྗོད་ཀྱང་རྟོགས་པར་མི་འགྱུར་རོ། |
དེ་ལྟ་ན་འཆད་པས་སོ་བརྗོད་ཀྱང་། དེའི་དོན་ཉན་པ་པོས་རྟོགས་པར་མི་འགྱུར་ཏེ། འཆད་པ་པོ་
བདག་ཁོ་ནའི་བློ་དང་འབྲེལ་བའི་ཕྱིར་རོ། །དེའི་སྐྱོན་མེད་དེ། འཆད་པ་པོ་དང་ཉན་པ་པོ་རེ་རེ་དག་
ལ་ཡང་རྣམ་པ་དེ་འདྲ་བར་འབྲེལ་བར་ཡོད་པས་འཆད་པ་པོས་བརྗོད་པ་དེ་ཉན་པ་པོས་རྟོགས་པར་་་་༌
འགྱུར་བ་ཡིན་ནོ་ཞེ་ན་ནི། དོན་གཅིག་མངོན་ཞེན་བདག་ཉིད་ཅན། །འཆད་པོ་ཉན་པོའི་
སེམས་དག་གི། །མཚམས་སྦྱོར་བར་ནི་མི་འགྱུར་རོ། །བརྗོད་བྱའི་དོན་གཅིག་ལ་མངོན་པར་ཞེན་
པ་ཅན་གྱི་འཆད་པ་པོས་བརྗོད་པ་དེ་ཉན་པ་པོས་རྟོགས་པར་མི་འགྱུར་ཏེ། འཆད་པ་པོའི་བློ་ལ་ཤར་
བའི་རྣམ་པ་དེ་དང་ཉན་པ་པོའི་བློ་ལ་ཤར་བའི་རྣམ་པ་དེ་ཐ་དད་པས་མཚམས་སྦྱོར་བར་མི་ནུས་པའི་ཕྱིར་
རོ། །འཆད་པ་པོ་དང་ཉན་པ་པོའི་བློའི་རྣམ་པ་དག་ཐ་དད་པ་ཡིན་ནའང་གཉིས་ཀའང་ཁ་གཡེལ་བ་ལ་
སོགས་པར་འདྲ་བ་ཡིན་པའི་ཕྱིར་ཐ་དད་པ་དག་ལའང་གཅིག་ཏུ་ཞེན་ནས་འཆད་པ་པོས་བརྗོད་པ་དང་།
325
，



དེ་ཉན་པ་པོས་རྟོགས་ པའི་ཐ་སྙད་ཡོད་དོ། ཞེ་ན། དེར་སྣང་མིན། །ཐ་དད་བདག་ཉིད་ཇི་
ལྟར་གཟུང་། །དེ་ཚེ་བློ་དོན་མེད་ཅན་འགྱུར། །ཉན་པ་པོའི་བློ་ལ་འཆད་པ་པོའི་བློ་ལ་ཡོད་པ་
དེ་དང་འདྲ་བ་དེར་སྣང་བ་མ་ཡིན་ཏེ། འདྲ་བར་འཛིན་པ་ལ་ཐོག་མར་ཐ་དད་སོ་སོར་འཛིན་དགོས་པ་
ལས་དང་པོར་ཐ་དད་པའི་བདག་ཉིད་དུ་བཟུང་བ་མེད་པའི་ཕྱིར་རོ། །དེ་ལྟར་ན་འཆད་ཉན་བྱེད་པའི་
བློ་དག་ལ་དོན་གཅིག་ཏུ་མེད་པ་ལ་གཉིས་ཀས་གཅིག་ཏུ་འཛིན་པའི་ཕྱིར་བློ་དེ་ནི་དོན་དངོས་སུ་རྟོགས་པ་་
མེད་པའི་བློའི་རྣམ་པ་ཅན་དུ་གྲུབ་པར་འགྱུར་རོ། །དེ་ལྟར་ན། ཡུལ་རྣམས་ལས་ནི་བྱུང་བ་ཡི། །
ཞེས་པ་ནས་བརྩམས་ཏེ། ཡུལ་ཤེས་དེ་ཡི་ཤེས་པ་ཡི། །དབྱེ་བས་བློ་ནི་ཚུལ་གཉིས་ཉིད། །ཞེས་པའི་
དོན་གཞན་གྱིས་བཤད་པ་ཡིན་ནོ། །ཞེས་སོ། །
གསུམ་པ་རྣམ་བཅས་གྲུབ་པར་བསྟན་པ་ལ་གསུམ་ལས། དང་པོ་དྲན་པའི་རྣམ་པ་ཕྱེ་སྟེ་བཤད་པ་
ནི། གཞུང་སྔ་མ་དེ་ཉིད་སློབ་དཔོན་གྱིས་འཆད་པར་བྱེད་པ་ལ། དཀའ་འགྲེལ་ལས། ཡུལ་ཤེས་པ་ནི་
གཟུགས་ལ་སོགས་པ་འཛིན་པ་སྟེ། མིག་ལ་སོགས་པའི་རྣམ་པར་ཤེས་པའོ། །ཡུལ་ཤེས་པ་དེའི་ཤེས་པ་
ནི་ཤེས་པ་སྟེ་ཡུལ་ཤེས་པའིའོ། །ཡུལ་གྱི་རྣམ་པ་ཅན་གྱི་ཤེས་པ་རྟོ གས་པའི་ཞེས་བྱ་བའི་དོན་ཏོ། །དེ་
ཉིད་བྱེ་བྲག་ཡིན་ཏེ། ཡུལ་གྱི་ཤེས་པ་ཉམས་སུ་མྱོང་བའི་ཁྱད་པར་ལས་ཞེས་བྱ་བའི་དོན་ཏོ། །ཞེས་
འབྱུང་བས་ཡུལ་ཤེས་པ་ནི་དོན་གྱི་རྣམ་པར་སྣང་བའོ། །དེའི་ཤེས་པ་ནི་དེ་མྱོང་བར་གྲུབ་པ་ཡིན་ཏེ།
དཀའ་འགྲེལ་ལས། འདི་ལྟར་ཡུལ་ཤེས་པ་ནི་ཡུལ་གྱི་རྣམ་པ་ཅན་ཉིད་་ཡིན་ནའང་། དེ་ཤེས་པ་སྟེ་ཡུལ་
གྱི་རྣམ་པ་བེམ་པོ་མ་ཡིན་པས། ཤེས་པ་འཛིན་པའི་ངང་ཚུལ་ཅན་དུ་རིགས་པ་ཡིན་ནོ་ཞེས་སོ། །དེ་
ཉིད་བཤད་པ། ཉམས་མྱོང་རྣམ་ཤེས་དེ་ཡང་ནི། །ཆ་གཉིས་ལ་ནི་བརྟེན་གྱུར་པ། །རྣམ་
པ་གཅིག་གིས་ཁྱད་པར་ཅན། །དེ་ཤེས་པ་ཡིས་དམིགས་པར་འགྱུར། །དྲན་ པའི་ རང་བཞིན་
མ་ཡིན་པ་ཡུལ་སྔོན་པོ་ཉམས་སུ་མྱོང་བའི་རྣམ་པར་ཤེས་པ་དེ་ཡང་ནི་དོན་གྱི་རྣམ་པར་སྐྱེས་པ་ནི་ཡུལ་གྱི་་་
ཆ་དང་དེ་ཉིད་ཤེས་པར་གྲུབ་པས་བློའི་ཆ་སྟེ་ཆ་གཉིས་ལ་བརྟེན་པར་གྱུར་པ་ ཡིན་ནོ། །ཉམས་སུ་མྱོང་
བའི་ཤེས་པ་དེ་ཡང་དེའི་ཡུལ་ཅན་གྱི་ཤེས་པ་གཉིས་པ་དྲན་པའི་ རང་བཞིན་གྱིས་དམིགས་པར་འགྱུར་ཏེ།
རྗེས་སུ་འབྲང་པར་བྱེད་ཅིང་ངེས་པར་འཛིན་པར་བྱེད་དོ། །ཇི་ལྟ་བུར་གྱུར་པ་ཞིག་ཅེ་ན། ཆ་གཉིས་
ལ་ནི་བརྟེན་པར་གྱུར་པ་སྟེ། སྔོན་པོར་སྣང་པའི་ཤེས་པ་བྱུང་ བར་ གྱུར་ཏོ། །ཞེས་བྱ་བ་ཡིན་གྱི་ཞེས་
རྒྱན་ལས་སོ། །གཞན་དུ་དེ་རྣམ་ཅན་མིན་ན། །ཇི་ལྟར་ཤེས་པ་གནས་པར་འགྱུར། །ཤེས་
པ་རྣམ་བཅས་ལས་གཞན་དུ་ཤེས་པ་དང་པོ་དེ་ཡུལ་གྱི་རྣམ་པ་ཅན་མིན་ན། ཇི་ལྟར་དྲན་པའི་ཤེས་པ་ལ་
326



་དོན་གྱི་རྣམ་ལྡན་དུ་གནས་པར་འགྱུར་ཏེ། རང་གི་དེ་མ་ཐག་རྐྱེན་ལ་ཡུལ་གྱི་རྣམ་པ་མེད་ལ་རང་ཡང་
ཡུལ་མི་འཛིན་པས་སོ། །འདི་ལྟར་ཕྱི་མ་ཕྱི་མ་ཡི། །ཤེས་པ་རྣམ་གཅིག་ལྷག་པ་ཉིད། །དོན་
གྱི་ངོ་བོས་རྣམ་གཉིས་དང་། །བདག་གི་རྣམ་པས་འགའ་ཞིག་ཏུ། །གཉིས་པ་དེ་ནི་གསུམ་
པ་ཡི། །ཤེས་པ་ཡིས་ནི་རྟོགས་པར་འགྱུར། །དྲན་པའི་རྣམ་པ་དེ་ཡང་ཚུལ་འདི་ལྟར་སྔ་མས་ནི་
སྔོན་པོ་འཛིན་ཏོ། །དེའི་ཕྱི་མས་ནི་སྔོན་པོ་ཤེས་པའོ། །དེའི་ཕྱི་མས་ནི་སྔོན་པོའི་ཤེས་པའི་ཤེས་པ་
ཡིན་ལ། དེའི་ཕྱི་མས་ཀྱང་དེ་ལས་ལྷག་པ འོ་ཞེས་ངེས་པ་ཡིན་ཏེ། ཞེས་པས་དང་པོ་ལ་དོན་གྱི་རྣམ་པ་
དེ་ཤེས་པ་སྟེ་རྣམ་པ་གཉིས་ཡིན་ལ། གཉིས་པ་དེ་ལ་དང་པོ་ལ་རྣམ་པ་གཉིས་ཡོད་པའི་སྟེང་དུ་རང་གི་
རྣམ་པ་གཅིག་སྟེ་རྣམ་པ་གསུམ་དང་གསུམ་པ་དེ་ཡིས་བཞི་སྟེ། འདི་ལྟར་ཕྱི་མ་ཕྱི་མའི་ཤེས་པ་རྣམ་པ་རེ་
རེས་ལྷག་པ་སྟེ་ཇི་སྲིད་བརྩི་བའ མ་དྲན་པར་ནུས་ཀྱི་ བར་དུའོ། །
གཉིས་པ་རྒྱུ་ཡིན་ པས་དྲན་ན་ཧ་ཅང་ཐལ་བ་ནི། རྣམ་མེད་པ་ན་རེ། ཤེས་པ་གཉིས་པས་དང་པོ་
དྲན་པའི་ཚེ་དོན་གྱི་རྣམ་པ་དང་བཅས་པར་དྲན་པ་མ་ཡིན་ཏེ། ཤེས་པ་དང་པོ་ལ་དོན་གྱི་རྣམ་པ་མེད་
པའི་ཕྱིར་རོ། །དེས་ན་ཤེས་པ་རྐྱང་པ་དེ་དྲན་ལ་ཤེས་པ་དྲན་པ་ན་དོན་ཡང་དྲན་ཏེ་ཤེས་པ་དེ་དོན་གྱི་
འབྲས་བུ་ ཡིན་པ་ཉིད་ཀྱི་ཕྱིར་རོ། །གལ་ཏེ་དོན་དྲན་པ་ན་འཁྲུལ་བས་ཉམས་སུ་མྱོང་བའི་ཤེས་
པས་རྣམ་པ་མེད་པ་ཡིན་ཡང་སྐྱེས་བུས་དོན་དེ་རྣམ་པ་དང་ལྡན་པར་སྲེ་བར་བྱེད་དོ་ཞེ་ན། སྣང་བ་
དང་། །ཡིད་བྱེད་ལ་ཡང་དེར་འགྱུར་རོ། །རྒྱུ་ཡིན་པས་དྲན་ན་བུམ་པ་དྲན་པའི་ཚེ་སྣང་བ་དང་
ཡིད་ལ་བྱེད་པ་ལ་ཡང་དྲན་པ་དེར་འགྱུར་རོ། །དེ་བཞིན་འབྲས་བུ་ཐམས་ཅད་ཀྱང་། །རྒྱུ་དང་
ལྷན་ཅིག་འཛིན་པར་འགྱུར། །དེ་འདོད་ན། དེ་ཕྱིར་རྫ་མཁན་ལ་སོགས་པ། །མེད་པར་
བུམ་པ་དྲན་མི་འགྱུར། །
གསུམ་པ་དེས་གྲུབ་པའི་དོན་ནི། ཁྱད་པར་གང་ལས་ཤེས་པ་ནི། །དོན་དང་འདྲེ་བ་
བསྟེན་པ་དེ། །འདྲ་བ་ལས་གཞན་ཅིར་འགྱུར་ཏེ། །མཚེ་མ་སོགས་ལ་མཐོང་ཕྱིར་རོ། །
དབང་པོ་ལ་སོགས་པ་རྒྱུ་གཞན་ལས་ཁྱད་པར་དུ་གྱུར་པའི་ལག་རྗེས་གང་ལས། དོན་ཡུལ་དང་འདྲེ་ཞིང་
དྲན་པ་ལ་རྟེན་པ་དེ་དོན་གྱི་རྣམ་པ་འདྲ་བར་སྐྱེས་པ་ལས་གཞན་ཅིར་ཡང་མི་འགྱུར་རོ། ]འདྲ་བ་ལས་
དྲན་པ་ནི་མཚེ་མ་ལ་སོགས་པ་ལའང་མཐོང་བའི་ཕྱིར་རོ། །
བཞི་པ་ཤེས་པ་རྣམ་ མེད་ཡིན་ན། ཧ་ཅང་ཐལ་བ་ནི། དང་པོའི་རང་བཞིན་གཉིས་མིན་
ན། །གཉིས་པ་རང་བཞིན་གཅིག་ལ་ནི། །རྣམ་གནས་ངེས་པར་འཛིན་པ་ཡི། །སེམས་
327



།
ཀྱིས་འབྱེད་པར་འགྱུར་མ་ཡིན། །དོན་སྔོན་པོ་ཉམས་སུ་མྱོང་བ་ཤེས་པ་དང་པོའི་ རང་བཞིན་ དེ།
དོན་དང་བློའི་ཚུལ་རྣམ་པ་གཉིས་མ་ཡིན་ན། ་ བློ་གཉིས་པ་ནི་དོན་གྱི་རྣམ་པ་མེད་པར་ཤེས་པ་རང་གི་
རང་བཞིན་གཅིག་ལ་ནི་རྣམ་པར་གནས་པར་འགྱུར་ལ་དེ་ལྟ་ན། དྲན་པ་ལ་ངེས་པར་འཛིན་པའི་སེམས་
ཀྱིས་དང་པོ་གཉིས་པ་ལ་སོགས་ཐ་དད་དུ་འབྱེད་པར་འགྱུར་བ་མ་ཡིན་པར་འགྱུར་རོ། །དེ་ལྟ་ན་ཐམས་
ཅད་བརྗེད་པར་འགྱུར་རོ། །དེ་ཕྱིར་སྔོ་སོགས་ངོ་བོ་རུ། །མདུན་ན་གནས་པར་གྱུར་པའི་
བློ། །དོན་སྲེ་བ་དང་འབྲེལ་བ་ཅན། །བློ་གཉིས་པས་ནི་དམིགས་པར་འགྱུར། །ཡུལ་གྱི་
རྣམ་ པའི་སྣང་བ་དང༌། རང་ཉིད་སྣང་བ་སྟེ་ཚུལ་རྣམ་པ་གཉིས་ཡིན་པ་དེའི་ཕྱིར། རྡོ་སོགས་ཀྱི་ངོ་བོ་
རུ་མདུན་ན་གནས་པར་ གྱུར་ པའི་བློ་དེ། དོན་སྔོན་པོ་དང་སྲེ་བ་དང་འབྲེལ་བ་ཅན་དེ། དེའི་རྗེས་ སུ་
སྐྱེས་པའི་བློ་གཉིས་པ་ནི་སྔོན་པོའི་རྣམ་ལྡན་དུ་དམིགས་པར་འགྱུར་རོ། །གཞན་དུ་དང་པོ་གཅིག་པུ་
ཉིད། །དོན་ལས་བྱུང་ཕྱིར་འབྲེལ་འགྱུར་གྱི། །སྔ་མའི་དོན་དང་འབྲེལ་མཐོང་མེད།
ཤེས་པ་ཕྱི་མ་ཕྱི་མ་མིན། །དོན་གྱི་རྣམ་ལྡན་ལས་གཞན་དུ་དང་པོ་གཅིག་པུ་ཉིད་དོན་ལས་བྱུང་ བའི་
ཕྱིར་དོན་དང་འབྲེལ་བར་འ གྱུར་གྱི་བློ་ཕྱི་མ་རྣམས་སྔ་མའི་དོན་དང་འབྲེལ་བ་མཐོང་བ་མེད་པར་འགྱུར་་་་
རོ། །དེས་ན་ཤེས་པ་སྔ་མ་གཅིག་པུས་དོན་བཟུང་བ་ཙམ་ཡིན་པས་ཕྱི་མ་ཕྱི་མས་དོན་དང་སྦྱར་ནས་
དྲན་པ་མ་ཡིན་པར་འགྱུར་རོ། ། ས་
གསུམ་པ་ལྷན་ཅིག་དམིགས་ངེས་ཀྱི་རྟ གས་ཀྱིས་སྒྲུབ་པ་ལ་གསུམ་ལས། དང་པོ་རྟགས་དགོད་པ་
ནི། ངེས་པར་བློ་དང་ལྷན་ཅིག་ཏུ། །ཅིག་ཅར་དུ་ནི་མྱོང་འགྱུར་བའི། །ཡུལ་ནི་དེ་ལས་
གཞན་ཉིད་དུ། །རྣམ་པ་གང་གིས་འགྲུབ་པར་འགྱུར། །རྣམ་ཤེས་འཁྲུལ་བས་ཟླ་བ་
གཉིས། །མེད་པར་ཐ་དད་མཐོང་བ་བཞིན། །ངེས་པར་ནི་ཁྱབ་པའོ། །བློ་དང་ལྷན་ཅིག་ནི་
གྲུབ་བདེ་གཅིག་པའོ། །ཅིག་ཅར་དུ་མྱོང་བ་ནི་ཅིག་ཅར་དུ་རྟོགས་པའོ། །དེ་ལྟར་ན་དུས་གཅིག་ཏུ་
རྟོ གས་པས་ཁྱ བ་པའི་ཡུལ་ནི་ཤེས་པ་དེ་ལས་ཐ་དད་པར་རྣམ་པ་གང་གིས་འགྲུབ་པར་འགྱུར་ཏེ་གཞན་མ་་་
ཡིན་ཏེ་དཔེར་ན་རྣམ་ཤེས་འཁྲུལ་བས་ཟླ་བ་གཉིས་སུ་མཐོང་བ་བཞིན་ནོ་ཞེས་པའི་དོན་ཏོ། །གང་ལྷན་
ཅིག་དམིགས་པ་ངེས་པ་དེ་ནི་གཞན་དང་གཞན་མ་ཡིན་ཏེ། ཟླ་གཉིས་དང་གཉིས་འཛིན་སྤྱི་ཤེས་པ་
བཞིན། སྔོན་པོའི་རྣམ་པ་དང་། སྔོ་འཛིན་གྱི་ཤེས་པ་ཡང་ལྷན་ཅིག་དམིགས་པ་ངེས་སོ། །ཞེས་པ་
ཁྱབ་བྱེད་འགལ་བ་དམིགས་པའོ། །
གཉིས་པ་ཚུལ་སྒྲུབ་པ་ལ་ཁྱབ་པ་སྒྲུབ་པ་ནི། སྔོ་སེར་ཐ་དད་དག་ལ་ནི། །མྱོང་བའི་ངེས་པ་
328



ཡོད་མ་ཡིན། །གང་རང་ བཞིན་ ཐ་དད་པ་དག་ལ་ནི། – ལྷན་ཅིག་ཏུ་མྱོང་བའི་ངེས་པ་འདི་ཡོད་པ་མ་
ཡིན་ཏེ། ཀ་བ་དང་བུམ་པ་བཞིན། །སྔོན་པོ་དང་སེར་པོ་ཡང་རང་བཞིན་ཐ་དད་པ་ཡིན་ནོ། །ཞེས་
པ་ཁྱབ་བྱེད་འགལ་བ་དམིགས་པའོ། །དུས་མི་མཉམ་པ་ལ་ནི་དུས་མི་མཉམ་པ་ཉིད་ཀྱིས་ལྷན་ཅིག་
དམིགས་པ་ངེས་པ་ཁེགས་པ་ཡིན་ནོ། །སྣང་བ་འདི་དག་སྒྲོ་བཏགས་པར་འདོད་པས་དེ་དང་བློ་གཉིས་
ལྷན་ཅིག་དམིགས་པ་ངེས་ན་ཡང་སྒྲོ་བཏགས་པ་དེ་ཉིད་གཞན་དུ་མ་གྲུབ་པའི་ཕྱིར་མི་མཐུན་པའི་ཕྱོགས་་་་
མ་ཡིན་ནོ། །སྣང་བ་དང་གཟུགས་ཞེས་བྱ་བ་ཡང་གང་ལ་དེ་ལྟར་སྣང་བའི་བློ་ལས་ཐ་དད་པ་མ་ཡིན་
པས་དེའི་ཚེ་གཞན་དང་གཞན་མ་ཡིན་པ་ཁོ་ནའོ། །གཙོ་བོ་སེམས་དང་དེའི་འཁོར་སེམས་ལས་བྱུང་བ་
ཡང་ཐ་དད་དུ་མི་འདོད་དེ་རྒྱུ་གཅིག་ལས་སྐྱེས་པའི་ཕྱིར་རོ། །རྣལ་འབྱོར་པའི་ཤེས་པ་ལ་ནི་དམྱ ལ་བས་
ལ་སོགས་པའི་ཤེས་པའི་རྣམ་པ་དམིགས་པ་ཙམ་ཡིན་ཏེ་དེ་དང་རྣལ་འབྱོར་པའི་ཤེས་པ་ཡང་ཐ་དད་པ་མ་་
ཡིན་ལ། དམྱལ་བ་པ་ལ་སོགས་པའི་ཤེས་པའི་རང་མཚན་མྱོང་བ་མ་ཡིན་པས་གདུང་བར་ཐལ་བའི་སྐྱོན་
ཡང་མེད་དེ། དེས་ན་ཤེས་པ་ཐམས་ཅད་ཀྱི། །དམིགས་མྱོང་དག་ནི་ཐ་དད་ཡིན། །ཞེས་འཆད་
པར་འགྱུར་རོ། །གཏན་ཚིགས་འདི་འགལ་བ་ཡང་མ་ཡིན་ཏེ། ལྷན་ཅིག་ཅེས་པ་ནི་ཐ་དད་ལྷན་ཅིག་
མ་ཡིན་གྱིས་རྟོག་པས་ཐ་དད་དུ་བརྟགས་པའམ། ། འཇིག་རྟེན་པ་ལ་ཐ་དད་དུ་གྲགས་པ་དེ་ཉིད་ལྷན་
ཅིག་དམིགས་པ་ངེས་པས་གཞན་མ་ཡིན་ནོ་ཞེས་པ་སྟེ། དཔེར་ན་བྱས་པ་དང་མི་རྟག་པ་བཞིན་ནོ། །
ཕྱོགས་ཆོས་སྒྲུབ་པ་ནི། མྱོང་བ་མེད་པར་དོན་འགའ་འམ། །དོན་མེད་པ་ཡི་མྱོང་བ་ཡང་། །
མྱོང་བར་འགྱུར་བ་མ་མཐོང་བ། །དེས་ན་དེ་དག་ཐ་དད་མིན། །མྱོང་བ་སྔོན་པོའི་རྣམ་པ་
མེད་པར་དོན་སྔོན་པོར་སྣང་བ་འགའམ། ་ དོན་སྔོན་པོར་སྣང་བ་མེད་པའི་མྱོང་བ་སྔོན་པོའི་རྣམ་པ་
དམིགས་ཤིང་མྱོང་བར་འ གྱུར་བ་མ་མཐོང་བས་ལྷན་ཅིག་དམིགས་པ་ངེས་པའོ། །དེས་ན་སྔོན་པོ་དང་
སྔོ་འཛིན་གྱི་ཤེས་པ་ནི། ཐ་དད་པ་མ་ཡིན་པར་གྲུབ་པ་དེའི་ཕྱིར་ཤེས་པ་དང་དུས་གཅིག་ཏུ་སྣང་བའི་
དོན་སྔོན་པོ་ནི་ཤེས་པ་སྔོ་འཛིན་ལས་གཞན་མིན་ནོ་ཞེས་པ་འདི་ནི་ཤེས་པ་རྣམ་མེད་དུ་འདོད་པ་་་་་་
རྣམས་ཀྱིས་བཟློག་པར་རབ་ཏུ་དཀའ་བ་ཉིད་ཡིན་ནོ། །གང་ཟག་དུ་མས་ཟླ་བ་གཅིག་ལ་ལྟ་བ་མ་
གྲུབ་སྟེ་ཕྱི་རོལ་དོན་གྱི་ཟླ་བ་གཅིག་མ་གྲུབ་པའི་ཕྱིར་རོ། །
གསུམ་པ་དེ་ལ་མི་འཐད་པ་སྤང་བ་ལ་གསུམ་ལས། དང་པོ་དོན་ཡོད་པའི་སྒྲུབ་བྱེད་དགག་པ་ནི།
དོན་དུ་སྨྲ་བ་དག་ན་རེ། ཕྱི་རོལ་དོན་མེད་པར་མི་འཐད་དེ། : དབང་པོ་ལ་སོགས་པའི་རྒྱུ་གཞན་དག་
ནི་ཡོད་ན་ཡང་འགའ་ཞིག་ཏུ་དབང་པོའི་བློ་རྣམས་སྐྱེ་བ་མེད་པའི་ཕྱིར་རེས་འགའ་ནི་ཡུལ་ཡོད་་་་
329



*
པའི་སྟོ བས་ཀྱིས་རྣམ་པར་ཤེས་པ་སྐྱེ་བར་དམིགས་པས་ཤེས་པ་ལས་ཐ་དད་པའི་རྒྱུ་འམ་ཡུལ་སྔོན་པོ་ལྟ་་་
བུ་རྗེས་སུ་དཔོག་པར་འགྱུར་རོ་ཞེ་ན། གལ་ཏེ་མཚུངས་པ་དེ་མ་ཐག །རྐྱེན་ལས་ངེས་པར་མི་
སྨྲ་ནའོ། །དབང་པོ་དང་ཡིད་ལ་བྱེད་པ་ཡོད་པ་ན་ཡང་རེས་འགའ་རྣམ་པར་ཤེས་པ་མི་སྐྱེ་བར་
མཐོང་བ་ལས་དེ་དག་ལས་གཞན་པའི་རྒྱུ་ཞིག་ཡོད་པར་རྟོགས་ཀྱི་ཤེས་པ་ལས་ཐ་དད་པའི་དོན་ཁོ་ན་ཡོད་་་
པར་ནི་མི་རྟོགས་ཏེ་འབྲལ་བུ་རྣམ་པར་ཤེས་པའི་མཚུངས་པ་དེ་མ་ཐག་པའི་རྐྱེན་སྐད་ཅིག་སྔ་མ་དེ་ནི་རེས་
འགའ་སྔོན་པོར་སྣང་བའི་བག་ཆགས་སད་པའི་རྐྱེན་བྱེད་ལ། རེས་འགའ་མི་བྱེད་པས་སྔོན་པོར་འཛིན་
པའི་ཤེས་པ་སྐྱེ་བ་དང་མི་སྐྱེ་བར་སྨྲ་བར་བྱེད་པའི་ཕྱིར་དོན་མེད་ཀྱང་རེས་འགའ་རྨི་ལམ་དུ་རྟ་གླང་ལ་་་་་་
སོགས་པར་སྣང་ལ་རེས་འགའ་མི་སྣང་བ་བཞིན་ནོ། །
གཉིས་པ་དོན་མེད་པ་ལ་གནོད་བྱེད་སྤང་བ་ནི། ་ ་ གལ་ཏེ་ཕྱི་རོལ་གྱི་དོན་མེད་ན་ས་བོན་ལས་མྱུ་
གུ་སྐྱེད་པར་བྱེད་པ་དང་། དུ་བ་ལས་མེ་གྲུབ་པ་ཞེས་བྱ་བ་དེ་འདྲ་བ་ནི་ཕྱི་རོལ་གྱི་དོན་ལ་
བརྟེན་པ་ཅན་ཡིན་པས་དོན་མེད་ན་ས་བོན་མྱུ་གུ་བསྐྱེད་པའི་བྱེད་པ་པོར་གནས་པ་དང་། དུ་བ་མེའི་
ཤེས་བྱེད་དུ་གནས་པ་གང་ཞིག་ཡོད་དེ་དེ་དག་མི་འཐད་པར་འགྱུར་རོ། །ཞེ་ན། གལ་ཏེ་དེ་ཁང་
དེའི་ངོ་བོར། །སྣང་བ་དེ་ལྟར་ངེས་འབྲེལ་བའི། ། །བློ་ལ་བརྟེན་ནས་རྟོག་བྱེད་ན། །
འགལ་བ་དག་ནི་ཅི་ཞིག་ཡོད། །བྱེད་པ་པོ་དང་ཤེས་བྱེད་ཀྱི་ཐ་སྙད་འཇུག་པའི་ས་བོན་དང་མྱུ་གུ་
ལ་སོགས་པ་དེ་ཡང་། གལ་ཏེ་བག་ཆགས་དེ་ས་བོན་དང་མྱུ་གུར་སྣང་བ་དང་མེ་དང་དུ་བར་སྣང་བ་དེ་
ལྟར་ཤེས་པའི་སྐད་ཅིག་སྔ་ཕྱི་ངེས་པར་འབྲེལ་བའི་བློ་ལ་བརྟེན་ནས་བྱེད་པ་པོ་དང་ཤེས་བྱེད་ལ་སོགས་་་་་
པར་རྟོག་ན་འགལ་བ་ཅི་ཡང་མེད་དོ། །དེ་ལྟ་ན་དུ་བར་སྣང་བ་ནི་དུ་བའི་བག་ཆགས་ལས་འབྱུང་བའི་
ཕྱིར་དུ་བ་མེས་བསྐྱེད་པ་མིན་པར་འགྱུར་ལ། དེའི་ཕྱིར་འབྲས་བུ་དུ་བ་ལས་རྒྱུ་མེ་རྟོགས་པ་
མིན་པར་འགྱུར་རོ་ཞེ་ན། ཤེས་པའི་སྐད་ཅིག་སྔ་མ་དེས་ནི་མེའི་བག་ཆགས་ཀྱི་སྙིང་པོ་ཅན་ཡིན་ལ་དེ་
ལས་དུ་བའི་བག་ཆགས་སྐྱེས་པའི་ཕྱིར་བག་ཆགས་ཀྱི་མེ་དེ་ནི་བག་ཆགས་ཀྱི་དུ་བའི་རྒྱུ་དག་ཡིན་པས་་་་་
འབྲས་བུ་ལས་རྒྱུ་རྟོགས་པ་འཐད་པ་ཡིན་ནོ། །དེ་ལྟ་ན་ཤེས་པ་སྐད་ཅིག་སྔ་མ་དེ་དུ་བའི་བག་ཆགས་ཀྱི་
སྙིང་པོ་ཅན་ཡང་ཡིན་པས་ དེ་ལས་ཀྱང་མེའི་བག་ཆགས་སྐྱེ་བར་འགྱུར་བས་དུ་བ་ཡང་མེའི་རྒྱུ་རུ་འགྱུར་་་་་
ལ། དུ་བ་ལས་མེ་རྟོགས་པ་ལྟར་མེ་ལས་ཀྱང་དུ་བ་རྟོ གས་ པར་འགྱུར་བས་དུ་བའམ་མེ་གང་ལས་མེ་
འམ་དུ་བ་གང་རྟོགས་པར་འགྱུར་ཏེ་གོ་བྱ་དང་གོ་བྱེད་འཆོལ་པར་འགྱུར་རོ་ཞེ་ན། དེ་ལའང་དུ་
བར་སྣང་བའི་ཟློས། ། །བག་ཆགས་གསལ་བར་སད་པ་ཅན། །མེར་སྣང་བ་ཡི་བློ་ཉིད་ནི། །
E
330



རྟོགས་འགྱུར་མེ་ཉིད་མ་ཡིན་ནོ། །སེམས་རྒྱུད་དེར་རུང་བག་ཆགས་ཀྱི། །སྙིང་པོ་ཅན་
ཉིད་དུ་བར་ནི། །སྣང་བའི་བློ་དག་གསལ་བྱེད་པ། ། དེས་ན་མེ་ལས་དུ་བ་ཡིན། །སེམས་
རྒྱུད་སྔ་མ་དེ་ནི་མེ་དེ ར་སྣང་དུ་རུང་བའི་བག་ཆགས་ཀྱི་སྙིང་པོ་ཅན་ཉིད་ཡིན་ལ། དེ་ལས་དུ་བར་སྣང་
བའི་བློ་གསལ་བར་སྐྱེ་ བར་བྱེད་པ་ཡིན་པས། དེས་ན་བག་ཆགས་ཀྱི་མེ་ལས་བག་ཆགས་ཀྱི་དུ་བ་སྐྱེ་བས་
རྒྱུ་འབྲས་སུ་འཐད་ལ། དུ་བས་མེ་གོ་བར་བྱེད་པ་དེ་ལའང་དུ་བར་སྣང་བའི་བློ་བག་ཆགས་གསལ་བར་
སད་པ་ཅན་རྟགས་སུ་བྱས་པ་ལས་མེར་སྣང་བའི་བློ་བག་ཆགས་གསལ་བར་མ་སད་པ་ཉིད་ནི་ཡོད་པར་་་་་
རྟོགས་པར་འགྱུར་གྱི་མེ་ཉིད་རྟ གས་སུ་བཀོད་པས་དུ་བ་རྟོགས་པ་ནི་མ་ཡིན་ནོ། །སེམས་རྒྱུད་སྔ་མ་དེ་ནི་
དུ་བའི་བག་ཆགས་ཀྱི་སྙིང་པོ་ཅན་ ཡང་ཡིན་པས། དེ་ཡིས་སྐད་ཅིག་གཉིས་པ་ ལ་མེར་སྣང་གི་བག་ཆགས་
གསལ་བར་སད་པ་བསྐྱེད་པ་ན་མེར་སྣང་བ་དེ་ནི་དུ་བའི་བག་ཆགས་ཀྱི་སྙིང་པོ་ཅན་གྱི་འབྲས་བུ་ཡིན་པས་
དེའི་ཚེ་མེའི་རྟ གས་ལས་དུ་བ་རྟོ གས་པར་འགྱུར་རོ་ཞེ་ན། རྒྱུ་འབྲས་དེ་ལྟར་ཡིན་དུ་ཆུག་ནའང་། མེའི་
རྟགས་ལས་དུ་བ་རྟོགས་པར་མི་འགྱུར་ཏེ། མེ་ཡོད་པ་ལས་དུ་བ་ཡོད་པ་དང་དུ་བ་ལོག་པ་ལས་མེ་ལྡོག་པ་
ཚད་མས་ངེས་པ་མེད་པའི་ཕྱིར་རོ། །དུ་བ་ལས་ནི་མེ་རྟོ གས་པར་འགྱུར་ཏེ་རྗེས་སུ་འགྲོ་ལྡོག་ཚད་མས་
ངེས་པ་ཡོད་པའི་ཕྱིར་རོ། །
གསུམ་པ་དེ་ལ་སློབ་དཔོན་གྱི་དགོངས་པ་དཔྱད་པ་ནི། རྒྱུ་འབྲས་ལ་སོགས་པ་ཐམས་ཅད་བློའི་རང་
བཞིན་དུ་འདོད་ན། སློབ་དཔོན་གྱིས་ཕྱིའི་དོན་མ་བཀག་པར་ཚུལ་གཉིས་སུ་བསྒྲུབ་པར་བཤད་པ་དང་
འགལ་ལོ། །ཞེ་ན། མཁས་པ་རྣམས་ལ་བརྗོད་འདི་ཡོད། ། ཕྱི་རོལ་ལ་ནི་བརྟེན་ནས་སུ། །
ཚུལ་གཉིས་བརྗོད་ཡིན་དེ་ཡང་ནི། །ལྷན་ཅིག་མྱོང་བའི་ངེས་པས་འགྲུབ། །མཁས་པ་རྣམ་
རིག་པ་རྣམས་ལ་སེམས་ལ་བརྟེན་པའི་རྒྱུ་འབྲས་དང་ཤེས་བྱ་ཤེས་བྱེད་ཀྱི་རྣམ་པར་བཞག་པ་བརྗོད་པ་་་་་་
འདི་ཡོད་ཀྱི་སློབ་དཔོན་ཀྱིས་མི་མཁས་པ་གཞན་ལ་ལྟོས་ཏེ་ཕྱི་རོལ་དོན་ཁས་བླངས་པ་ལ་བརྟེན་ནས་ཚུལ་་་
གཉིས་བརྗོད་པ་ཡིན་ཏེ་དོན་ཁས་བླངས་པའི་ཚུལ་གཉིས་པོ་དེ་ཡང་ལྷན་ཅིག་དམིགས་པ་ངེས་པའི་རྟགས་་
ལས་འགྲུབ་བོ། །
བཞི་པ་དབང་ཤེས་མ་འཁྲུལ་བ་ལས་སྒྲུབ་པ་ལ་གཉིས་ལས། དང་པོ་ཐལ་བ་དགོད་པ་ནི། སློབ་
དཔོན་ཉིད་ཀྱི་རིགས་པ་སྟོན་པ། དབང་པོའི་ཁྱད་པར་གྱིས་གསལ་དང་། །མི་གསལ་འདྲེན་
མ་ལ་སོགས་པ། །སྣང་བ་ཐ་དད་འཛིན་པ་ཡི། །ཤེས་པ་དོན་གཅིག་ལ་དམིགས་སོ། །
དེ་དོན་ལ་དེར་སྣང་མིན་ན། །དོན་གྱི་རང་བཞིན་གཅིག་པའི་ཕྱིར། །དེ་ཡི་དོན་ཅན་ཡིད་
331



པ
1
ཀུན་ནི། །རང་བཞིན་གཅིག་པ་ཉིད་དུ་འགྱུར། །ཤེས་པ་ དེ་ནི་དོན་ལ་བརྟེན་ནས་སྐྱེས་ཤིང་།
རོན་གྱི་རྣམ་པ་དེར་སྣང་བ་མ་ཡིན་ཞིང་སྣང་བ་དེ་དོན་ཉིད་དུ་འདོད་ན། དམིགས་ཡུལ་བུམ་པ་དེའི་གཟུང་
དོན་ཅན་བུམ་པ་ལ་དམིགས་པའི་སྐྱེ་བོ་ཀུན་གྱི་ཡིད་ནི་ཆོས་ཅན་ནོ། །གསལ་མི་གསལ་གྱི་ཁྱད་ པར་ མེད་
པར་གསལ་བའམ་མི་གསལ་བའི་རང་བཞིན་གཅིག་པ་ཉིད་དུ་འཛིན་པར་འགྱུར་རོ། །ཞེས་པ་ཐལ་་
བའི་དམ་བཅའ་བའོ། །སྣང་བ་ནི་དོན་ཉིད་ཡིན་ཞིང་དོན་ གྱི་ རང་བཞི ན་ག ཅིག་ཡིན་པའི་ཕྱིར།
དཔེར་ན། མེ་དང་ཚ་བ་ག ཅིག་ ཏུ་འཛིན་པ་བཞིན་ནོ་ཞེས་པ་རང་བཞིན་ནོ། །དེ་འདོད་དོ་ལེ་ན།
གཟུང་དོན་བུམ་པ་ལྟ་བུ་གཅིག་ལ་དམིགས་པའི་ཤེས་པ་ལ་ཡང་། དབང་པོ་གསལ་བ་དང་མི་གསལ་བ་
ལ་སོགས་པའི་ཁྱད་པར་གྱིས་རྣམ་པ་གསལ་བ་དང་ མི་གསལ་བ་དང་འདྲེན་མ་ལ་སོགས་པ་སྣང་བ་ ཝ་ད་་་
པ་ཅན་དུ་དམི གས་པར་ཚད་མས་གྲུབ་པའོ། །དེས་ན་གང་མྱོང་བ་དང་འགལ་བར་གྲུབ་པ་དེ་ནི་དམ་
བཅའ་བ་ལྟར་སྣང་བ་ཡིན་ཏེ་སྒྲ་མཉན་བྱ་མ་ཡིན་པར་དམ་བཅས་པ་བཞིན། །བུ མ་པ་གཅིག་ལ་
དམི གས་པའི་ཤེས་པ་ཐམས་ཅད་རྣམ་པ་གསལ་མི་གསལ་གྱི་ཁྱད་པར་མེད་པར་འདོད་པ་འདི་ཡང་མྱོང་བ་
དང་འགལ་བ་ཁས་བླངས་པའོ་ཞེས་པ་རང་བཞིན་ནོ། །
གཉིས་པ་དེ་ལ་མི་འཐད་པ་སྤང་བ་ནི། ཁྱེད་རྣམ་ བཅས་པ་ལྟར་ན་ཡང་གཟུང་དོན་ག ཅིག་ལ་
དམིགས་པའི་ཤེས་པ་ཐམས་ཅད་གསལ་བ་དང་མི་གསལ་བའི་རྣམ་པ་མཐུན་པར་སྐྱེ་བར་འ གྱུར་དེ་དོན་་་་་
ག ཅིག་ལས་སྐྱེས་ཤིང་དོན་དང་འདྲ་བའི་ཕྱིར་རོ། །ཞེ་ན། དོན་ལ་བརྟེན་ནས་བྱུང་གྱུར་ཞིང༌། །
དེ་ཡི་ངོ་བོའི་རྗེས་བྱེད་པ། །དེ་ནི་གཞན་འགའ་ཞིག་ལས་ཀྱང་། །ཆ་འགའ་ཡིས་ནི་ཐ་
དད་འཕྱུར། །སྐྱེ་བོ་དུ་མའི་ཤེས་པ་དེ་ཡང་གཟུང་དོན་གཅིག་ལ་བརྟེན་ནས་བྱུང་ བར་ གྱུར་ ཞིང་
གཟུང་དོན་དེའི་ངོ་བོའི་རྗེས་སུ་བྱེད་པ་སྟེ་ཡུལ་དང་འདྲ་བར་སྐྱེས་པ་ཡིན་ན་ཡང་། སྣང་བ་དེ་ནི་གཟུང་
དོན་ལས་གཞན་པའི་རྒྱུ་དབང་པོ་སྐྱོན་ཡོད་མེད་ལ་སོགས་པའི་རྐྱེན་འགའ་ཞིག་ ལས་ ཀྱང་ཆ་འགའ་ཡིས་ནི
རྣམ་བ་གསལ་བ་དང་མི་གསལ་བ་ལ་སོགས་པ་ཐ་དད་པར་སྐྱེ་བར་འ གྱུར་ཏེ། དཔེ། འདི་ལྟར་ཕ་ལ་
བརྟེན་ནས་བུ། །ཕ་དེ་ཡི་ནི་གཟུགས་ཡིན་ཡང། །ཟས་ལ་སོགས་པ། འགའ་ཞིག་ལས་ནི་
ཆ་འགའ་ཡིས། །རྣམ་པ། ཐ་དད་པར་ནི་དམིགས་པ་ཡིན། །པ་བཞིན་ནོ། ། །
ལྔ་པ་དབང་ཤེས་འཁྲུལ་བ་ལ་བརྟེན་ནས་སྒྲུབ་པ་ལ་གཉིས་ལས། དང་པོ་དགག་པ་དངོས་ནི། །
ཤེས་པ་རྣམ་མེད་ཡིན་ན། མར་མེ་ལ་སོགས་དཀྱིལ་འཁོར་ནི། །རྨ་བྱའི་མདོངས་ཀྱི་རྣམ་པ་
ཙན། །སྤྲོ་དང་དམར་དང་མདངས་གསལ་བར། ། “ །མིག་མི་གསལ་བས་ཇི་ལྟར་མཐོང་བར་
༥
ཟླ་ ༡༡
ད&
L
332



H
s
ས
འགྱུར། །དེ་ནི་དོན་མ་ཡིན་ཞིང་དོན་གྱི་རྣམ་པ་ཡང་མི་འདོད་པའི་ཕྱིར་རོ། ། ་་་་་
གཉིས་པ་དེའི་ལན་དགག་པ་ནི། མིག་མི་གསལ་བ་དེའི་མདོངས་ཀྱི་རྣམ་པ་དེ་ཕྱི་རོལ་དོན་གྱི་
དངོས་པོ་ཡིན་ནོ། །ཞེ་ན། དབང་པོ་གསལ་ལ་ཅི་ནུས་མེད། །དབང་པོ་གསལ་བ་རྣམས་ལ་
ཡང་དེ་ལྟར་སྣང་བར་ ཐལ་བའོ། །གཞན་ཡང་། ཡང་དག་མཐོང་ན་དེ་མཐོང་བ། །དབང་པོ་
ཉམས་པའང་ཇི་ལྟར་ཡིན། །མདོངས་ཀྱི་རྣམ་པ་མཐོང་བའི་སྐྱེས་བུ་དེ་ནི་དབང་པོ་ཉམས་པ་འང་མ་
ཡིན་པར་འགྱུར་ཏེ། དོན་ཡང་དག་པའི་དངོས་པོ་མཐོང་བའི་ཕྱིར་རོ། །དེ་ནི་དོན་ཡང་དག་པ་ ཡིན་
ནའང་དབང་པོ་ཕལ་བ་རྣམས་ཀྱིས་མི་མཐོང་གི། རབ་རིབ་ཀྱིས་སྦྱངས་པའི་ ཕལ་བ་ལས་གསལ་བའི་
མིག་གིས་མདོངས་ཀྱི་དོན་དེ་མཐོང་བར་འགྱུར་རོ། །ཞེ་ན། རབ་རིབ་ཀྱིས་སྦྱངས་གསལ་བའི་
མིག །དབང་པོ་ལས་འདས་མཐོང་དེ་ལ། །ཉི་ཟེར་གྱི་རྡུལ་ལ་སོགས་པ། གཞན་གྱིས་མཐོང་
བའི་དོན་དེ་ཡང། །ཇི་ལྟ་བུར་ན་གསལ་མ་ཡིན། །ཏེ་གསལ་བར་ཐལ་བའོ། །མར་མེ་ལས་
གཞན་པའི་མདོངས་ཀྱི་རྣམ་པ་ཞེས་བྱ་བའི་རྒྱུ་ཡོད་པས་དེ་མཐོང་བའོ་ཞེ་ན། སྣང་དབང་ཡིད་ལ་
བྱེད་པ་ལས། །གཞན་ནི་གཅིག་གི་ནུས་རྟོགས་པ། །དེས་ན་གཞན་ནི་རྒྱུ་མ་ཡིན། །རྒྱུ་
མིན་ཡུལ་ཡང་ཇི་ལྟར་ཡིན། །མདོངས་ཀྱི་རྣམ་པ་དེ་ལ་སྣང་བ་དང་། དབང་པོ་དང་ཡིད་ལ་བྱེད་
པ་ལས་གཞན་པ་ནི་མར་མེ་གཅིག་པུའི་ནུས་པ་རྟོགས་པར་མཐོང་གི། དེ་ལས་གཞན་པ་གང་གི་ཡང་ནུས་
པ་མ་མཐོང་བ་དེས་ན་དེ་དག་ལས་གཞན་པའི་སྣང་བ་ལ་སོགས་པ་ནི་རྒྱུ་མ་ཡིན་ནོ་ཞེས་འཆད་ནའང་་་་་་
འདིར་སྣང་བ་དང་ཡུལ་ཐ་དད་མེད་པས་གཞན་ནི་གཅིག་གི་ནུས་པ་རྟོགས་པ་ཞེས་པ་ནི་གསུམ་པོ་དེ་ལས་་
གཞན་གང་གི་ཡང་ནུས་པ་མཐོང་བ་མེད་དོ་ཞེས་པའི་དོན་ཏོ། །རྒྱུ་མ་ཡིན་ཡང་ཡུལ་ཡིན་ནོ་ཞེ་ན་རྒྱུ་
མིན་ན་ཡུལ་ཡང་ཇི་ལྟར་ཡིན་པར་འགྱུར་ཏེ་ཤེས་པ་ལ་རྣམ་པ་འཇོག་པར་ནུས་ན་ནི་རྒྱུ་རུ་འགྱུར་ལ་མི་་་་་
ནུས་ན་ཡུལ་ཡང་མ་ཡིན་པར་འགྱུར་རོ། །གལ་ཏེ་མར་མེ་ལས་གཞན་མདོངས་ཀྱི་རྣམ་པའི་དཀྱིལ་
འཁོར་དེ་ཉིད་བློ་འཁྲུལ་བའི་རྒྱུ་འམ་ཡུལ་ཡིན་པར་འདོད་ན། ཇི་ལྟར་མར་མེ་ལ་ལྟོས་འགྱུར། །
ཏེ་མི་ལྟོས་པར་ཐལ་བའོ། །མདོངས་ཀྱི་རྣམ་པ་དང་མར་མེ་གཉིས་ཀ་འཁྲུལ་ཤེས་ཀྱི་རྒྱུའོ། །ཞེ་ན་དབང་
པོ་མི་གསལ་བ་དང༌། ཡིད་ལ་བྱེད་པ་ལས་གཞན་ པའི་རྒྱུ། མར་མེ་ཙམ་གྱིས་ཡོད་པའི་ཕྱིར། །
མདོ ངས་ཀྱི་རྣམ་པ་དང༌། གཉིས་ཀ་དག་ཀྱང་རྒྱུ་མ་ཡིན་ནོ། །་
དྲུག་པ་གསལ་མི་གསལ་གྱི་ཁྱད་པར་མཐོང་བ་ལས་སྒྲུབ་པ་ལ་གསུམ་ལས། དང་པོ་ཐལ་བ་དཔོ།ད་
པ་ནི། བློ་ལ་སྣང་བ་དོན་ཡིན་ན་དོན། ཉེ་རིང་ལ་སོགས་ཁྱད་པར་གྱིས། །བློ་ལ། གསལ་དར་
333



，
-
---
མི་གསལ་མི་རུང་ངོ༌། །སྟེ་དོན་གཅིག་ཡིན་པའི་ཕྱིར་རོ། །
གཉིས་པ་དེའི་ལན་དགག་པ་ལ་གཉིས་ལས། དང་པོ་སྣང་བའི་ཁྱད་པར་ལས་ཡིན་པ་དགག་པ་ནི།
གལ་ཏེ་གསལ་བ་དང་མི་གསལ་བའི་ཁྱད་པར་དེ་དག་ནི་སྣང་བ་གསལ་བ་ལས་གསལ་བ་དང་། སྣང་
བ་མི་གསལ་བ་ལས་མི་གསལ་བ་དེར་འགྱུར་རོ། །ཞེ་ན། དེ་ནི་ཆོད་དང་མ་ཆོད་དག །མཐོང་
ངམ་མི་མཐོང་མཚུངས་པར་འགྱུར། །སྣང་བའི་ཁྱད་པར་ཅན་དེ་ནི་བར་དུ་ཡོད་པ་ཡིན་ན་ནི་ཉེ་
རིང་གཉིས་ཀ་མི་མཐོང་བར་མཚུངས་པར་འགྱུར་ལ་མ་ཆོད་པར་མཚུངས་པ་ཡིན་ན་གཉིས་ཀ་མཐོང་བ་་་་་
ཁྱད་མེད་དུ་མཚུངས་པར་འགྱུར་རོ། །སྣང་བའི་ཁྱད་པར་དེ་ཆོད་མ་ཆོད་ལ་མི་འདོད་ཀྱི། གལ་ཏེ་ཐག་
རིང་པོ་དེ་སྣང་བ་མི་གསལ་བས་ཡུལ་དེའི་ཆ་ཕྲ་མོ་འགའ་ཞིག་ནི་མ་མཐོང་ལ། ཐག་ཉེ་བ་དེ་སྣང་
བ་གསལ་བས་ཆ་ཕྲ་མོ་དང་བཅས་པ་གསལ་བར་མཐོང་བ་དེའི་ཕྱིར་གསལ་མི་གསལ་ཐ་དད་དུ་སྣང་བ་་
ཡིན་ནོ་ཞེ་ན། ཕྱི་རོལ་དོན་གཅིག་མཐོང་བ་དང་། །མི་མཐོང་ཐ་དད་གང་ལས་ཡིན། །ཕྲ་
རྡུལ་དུ་མ་ཐ་དད་མཐོང་། །མི་མཐོང་ཐ་དད་གང་ལས་ཡིན། །དོན་དེ་ཕྱི་རོལ་གྱི་དོན་ཆ་མེད་
ཀྱི་ཡན་ལག་ཅན་ག ཅིག་ཡིན་ན་ག ཅིག་པོ་དེ་ལ་ཆ་འགའ་ཞིག་མཐོང་བ་དང་མི་མཐོང་བའི་ཐ་དད་པ་གང་་་
ལས་ཡིན་རྡུལ་ཕྲན་དུ་མའི་བདག་ཉིད་ཡིན་ན་ཡང་། ཐམས་ཅད་ཕྲ་མོའི་བདག་ཉིད་ཡིན་པས་མ་མཐོང་
བ་མཚུངས་པར་འགྱུར་བས་ ཐ་དད་པ་གང་ལས་ཡིན། གལ་ཏེ་ཡུལ་ལས་གཞན་པའི་སྣང་བ་གསལ་མི་
གསལ་གྱི་ཁྱད་པར་གྱིས་བློ་གསལ་མི་གསལ་ཐ་དད་དུ་གྱུར་ན། གཞན་ཐ་དད་པས་ཐ་དད་
མེད། །གང་ལས་ཐ་དད་པར་སྣང་འགྱུར། །ཡུལ་ལས་གཞན་པ་སྣང་བ་གསལ་མི་གསལ་ཐ་དད་
པས་ཐ་དད་མེད་པའི་དོན་དེ་རྒྱུ་གང་ལས་ཐ་དད་པར་སྣང་བར་འགྱུར་གལ་ཏེ་ཐ་དད་པར་སྣང་ན་ནི་དོན་
དེ་ཡང་ཐ་དད་པ་གཉིས་སུ་ཡོད་པར་འགྱུར་རོ། །ཐོག་རིང་པའི། སྣང་བ་དེ་ཡང་ཅིས་མི་གསལ།།
ས་རྡུལ་ལ་སོགས་པས་སྒྲིབ་པའི་ཕྱིར་མི་གསལ་བའོ་ཞེ་ན། དེ་འདིར་ཅིས་མ་ཡིན། །ས་རྡུལ་གྱིས་
སྒྲིབ་པ་དེ་ཐག་ཉེ་བའི་སྐབས་འདིར་ཅིའི་ཕྱིར་སྒྲིབ་པ་མ་ཡིན། ཉེ་བའི་ཚེ་ནི་ས་རྡུལ་སྲབ་པའི་ཕྱིར་མི་
གསལ་བར་སྒྲིབ་པར་མ་ནུས་པའོ་ཞེ་ན། སྣང་བའང་དེ་ལྟ་ཉིད། །དེ་ལྟ་ན་ཐག་ཉེ་བའི་ཚེ་མི་གསལ་
བར་འགྱུར་ཏེ་སྣང་བའང་རྡུལ་དེ་ལྟར་ཉེ་བ་ན་སྲབ་པའི་ཕྱིར་དང་། ཉེ་བ་ལས་གཞན་དུ་སྣང་བ་དེ་་
སྲབ་པ་མིན་པ་འཐུག་པར་ཡོད་པའི་ཕྱིར་གསལ་བར་སྣང་བར་འགྱུར་རོ། །ཤིན་ཏུ་ཉེ་ལ་སྣང་བ་
ནི། །ཆེར་གསལ་དེ་ཡང་སྣང་བར་འགྱུར། །ཡུལ་དང་དབང་པོ་སྦྱར་ལ་ཁད་ པའི་ཤིན་ཏུ་ཉེ་བ་་
ལ་སྒྲིབ་བྱེད་ཀྱི་རྡུལ་ཉུང་བའི་ཕྱིར་སྣང་བ་ནི་ཆེར་གསལ་བས་དེའི་ཚེ་ཡུལ་དེ་ཤིན་ཏུ་གསལ་བར་སྣང་བར་་་
334
:
T



འགྱུར་རོ། །
གཉིས་པ་ལས་ཀྱི་ཁྱད་པར་ལས་ཡིན་པ་དགག་པ་ནི། གལ་ཏེ་ཉེ་རིང་གི་ཁྱད་པར་ལས་མཐོང་བ་
གསལ་མི་གསལ་དུ་འགྱུར་བའི་སྐབས་དེར་ཡང་མཐོང་བ་མེད་པའི་ ལས་ལ་བརྟེན་ནས་སྔ་ཕྱིའི་་་་་
གཟུགས་ལས་གཞན་པ་གསལ་བ་དང་མི་གསལ་བའི་གཟུགས་གཉིས་འབྱུང་བར་འགྱུར་བས་དོན་མི་་་་
.མཐོང་བའི་སྐྱོན་མེད་དོ་ཞེ་ན། དེ་དག་རྣམས་ནི་ཕན་ཚུན་དུ། །སྒྲིབ་འགྱུར་དེ་ཕྱིར་སྣང་བ་
ནི། །སྒྲིབ་བྱེད་དེ་ལ་གཅིག་སྣང་འགྱུར། །དེ་མ་བསྒྲིབས་ན་ཅིག་ཅར་ནི། །གསལ་དང་
མི་གསལ་རང་བཞིན་དག །མཐོང་འགྱུར་མཐོང་མེད་ཀྱིས་གཅིག་བསྒྲིབས། །གང་གིས་
དོན་དང་དོན་མིན་མེད། །དེ་ལ་མ་མཐོང་པས་ཅི་བྱེད། །གལ་ཏེ་ལས་ཀྱིས་གསལ་མི་གསལ་གྱི་
གཟུགས་དེ་དག་བསྒྲིབས་སམ་མ་བསྒྲིབས། བསྒྲིབས་སོ་ཞེ་ན། དེ་ལྟ་ན་གསལ་བ་མཐོང་གྱུར་གྱི་ལས་
ཀྱིས་མི་གསལ་བའི་གཟུགས་བསྒྲིབས་ཤིང་མི་གསལ་བ་མཐོང་འགྱུར་གྱི་ལས་ཀྱིས་གསལ་བའི་གཟུགས་ཏེ་་
ཕན་ཚུན་སྒྲིབ་པར་བྱེད་པར་འགྱུར་བ་དེའི་ཕྱིར་སྣང་བ་ནི་དེའི་ཡུལ་ཅན་གྱི་ཤེས་པའི་རྒྱུར་གྱུར་པ་སྒྲིབ་་་་་
བྱེད་ཡིན་པར་འགྱུར་རོ། །གང་རུང་ག ཅིག་བསྒྲིབས་པ་དེ་ལ་མ་བསྒྲིབས་པ་ག ཅིག་ཁོ་ན་མཐོང་བར་
འགྱུར་ལ་བསྒྲིབས་པ་རྣམས་མཐོང་བ་མིན་པར་འགྱུར་རོ། །དེ་ལྟ་ནའང་ཤེས་པ་དོན་ཉིད་འཛིན་པ་མི་
འཐད་དེ། དོན་ཐ་དད་གཉིས་ཡིན་ཡང་བློ་ཡིས་གཅིག་ཏུ་འཛིན་པའི་ཕྱིར་རོ། །ཡང་ན་གང་རུང་
ག ཅིག་གི་སྣང་བ་ནི་ལས་ཀྱིས་སྒྲིབ་པར་བྱེད་པ་ ཡིན་པ་དེ་ལ་སྒྲིབ་བྱེད་གཅིག་པོ་དེ་ཉིད་རང་སྣང་བར་་་་་
འགྱུར་ཏེ་སྐྱེས་བུ་དང་བུམ་པའི་བར་གྱི་ལ་བ་བཞིན་ནོ་ཞེའོ། །ལས་ཀྱིས་གཟུགས་དེ་དག་མ་བསྒྲིབས་སོ་
ཞེ་ན། སྐྱེས་བུ་ཐམས་ཅད་ཀྱིས་ཅིག་ཅར་དུ་གསལ་བའི་རང་བཞིན་གྱི་གཟུགས་དང་མི་གསལ་བའི་རང་
བཞིན་གྱིས་གཟུགས་དག་མཐོང་བར་འགྱུར་རོ། །གཉིས་ཡིན་ཀྱང་མཐོང་བ་མེད་པའི་ལས་ཀྱིས་གང་
རུང་གཅིག་བསྒྲིབས་ན། ལས་ནི་སྐྱེས་བུ་ལ་དོན་དང་དོན་མ་ཡིན་པ་བསྐྱེད་པ་ལས་རྟོགས་པར་བྱ་བ་ཡིན་
པ་ ལས་གཟུགས་གསལ་མི་གསལ་དུ་མཐོང་བས་སྐྱེས་བུ་ལ་དོན་དང་དོན་མ་ཡིན་པ་བསྐྱེད་པ་མིན་པའི་་་་་
ཕྱིར། དེ་ལ་མ་མཐོང་བའི་ལས་ཀྱིས་ཅི་ཞིག་བྱེད་པར་འགྱུར། དེ་ལྟ་ན་རྟ་གདོང་གི་མེ་ཡང་ལས་ལས་
གྲུབ་པ་མིན་པར་འགྱུར་ཏེ། སྐྱེས་བུ་ལ་དོན་དང་དོན་མ་ཡིན་པ་སྐྱེད་པར་བྱེད་པ་མེད་པའི་ཕྱིར་རོ་ཞེ་ན་
མ་གྲུབ་སྟེ་དེར་སོང་བའི་སྲོག་ཆགས་ལ་དོན་མ་ཡིན་པ་སྐྱེད་པར་བྱེད་པ་ཡོད་དོ། །ཞེས་འཆད་དོ། །
ཡང་ན་སྣང་བ་དོན་མཐའ་གཅིག་ཏུ་ངེས་པར་འདོད་པའི་ལུགས་གང་གིས་དོན་དོན་མིན་དུ་བྱེད་པ་དང་་་
དོན་མིན་དོན་དུ་བྱེད་པ་མེད་པས་དེ་ལ་མ་མཐོང་བའི་ལས་ཀྱིས་ཅི་ཞིག་བྱེད་དེ། ལས་དགེ་བ་ནི་དོན་
335



མིན་དོན་དུ་བྱེད་པ་དང༌། ལས་མི་དགེ་བ་ནི་དོན་དོན་མིན་དུ་བྱེད་པ་ཡིན་ཏེ་ཆུ་དང་ཁྲག་དང་ བདུད་
རྩི་ལ་སོགས་པར་བྱེད་པའི་ཕྱིར་རོ། །
གསུམ་པ་དེས་གྲུབ་པའི་དོན་ནི། དེ་ཕྱིར་དོན་བརྟེན་སྐྱེས་གྱུར་པའི། །མྱོང་བ་ཇི་ལྟའི་རྒྱུ་
བཞིན་དུ། །རྣམ་པ་ཐ་དད་འཛིན་བྱེད་དེ། །ལྷག་མ་བློ་ངན་ལུགས་ངན་ཡིན། །དོན་
གཅིག་ལ་ཡང་སྣང་བ་ཐ་དད་པ་དེའི་ཕྱིར། དོན་ཡོད་པར་ཁས་ལེན་པ་ན་དོན་ལ་བརྟེན་ནས་སྐྱེས་པར་
གྱུར་པའི་གཟུགས་ལ་སོགས་པ་མྱོང་བ་དེ་ཉིད་ཀྱང་དབང་པོ་ལ་སོགས་པ་རྒྱུའི་ཁྱད་པར་གྱིས་གསལ་་་་་་
དང་མི་གསལ་བར་འགྱུར་བ་ཇི་བཞིན་དུ་དོན་ཁས་མི་ལེན་པ་ན་ཡང་བག་ཆགས་ལ་སོགས་པ་རྒྱུའི་ཁྱད་་་་་
པར་གྱིས་གསལ་བ་དང་མི་གསལ་བའི་རྣམ་པ་ཐ་དད་པར་འཛིན་པར་བྱེད་པ་དེ་ལྟར་ན་ཚུལ་གཉིས་རི གས་
པ་ཡིན་ནོ། །ལྷག་མ་སྣང་བའི་ཁྱད་པར་དང་ལས་ཀྱི་ཁྱད་པར་ལ་སོགས་པའི་ལན་ནི། བློ་གྲོས་ངན་
པའི་འདོད་ལུགས་ངན་པ་ཡིན་ནོ། །མཛོད་མཛད་པས་དྲུག་པ་འདི་དོན་ཁས་མ་བླངས་པར་ཚུལ་གཉིས་
སུ་སྒྲུབ་པ་ཡིན་ལ་གཞན་དྲུག་དོན་ལས་བླངས་ཏེ་སྒྲུབ་པའོ་ཞེས་སོ། །
བདུན་པ་འདས་པའི་དོན་འཛིན་པ་ལ་བརྟེན་ནས་སྒྲུབ་པ་ལ་གཉིས་ལས། དང་པོ་ཐལ་བ་དགོད་
པ་ནི། ཤེས་པ་སྒྲ་དང་མར་མེ་རྣམས། །མངོན་སུམ་དང་ནི་ཅིག་ཤོས་ཀྱི། །སྐྱེད་བྱེད་
ཉིད་ཀྱིས་སྔ་མ་ཡི། །སྐད་ཅིག་རྣམས་ནི་ཞིག་པའི་ཕྱིར། །གང་གིས་ཤེས་ལ་མེད་གསལ་
འགྱུར། །སྐད་ཅིག་སྔ་མའི་གཟུང་དོན་སྒྲ་དང་མར་མེ་རྣམས་ནི་ཆོས་ཅན་ནོ། །མངོན་སུམ་དང་ཅིག་
ཤོས་རྟོག་པའི་ཤེས་པ་ལ་གང་གིས་ན་གསལ་བར་འགྱུར་ཏེ་མི་གསལ་བར་ཐལ་བ་ནི་དམ་བཅའ་བའོ། །
ཤེས་པ་སྐྱེས་དུས་ན་སྔ་མའི་སྐད་ཅིག་རྣ མས་ཞིག་པའི་ཕྱིར་ཐུབ་པ་དང་རི་འཕུར་བཞིན་ནོ་ཞེས་པ་རྒྱུ་མ་་་་་
དམིགས་པའི་ ཐལ་བའོ། །ཕྱོགས་ཆོས་སྒྲུབ་པ་ནི་སྒྲ་དང་མར་མེ་རྣམས་ནི་རང་འཛིན་པའི་ཤེས་པ་སྐྱེས་
དུས་ན་ཞིག་པ་ཡིན་ཏེ་ཤེས་པ་སྐྱེད་བྱེད་ཉིད་ཡིན་པའི་ཕྱིར་རོ། །ཁྱེད་ལའང་ཤེས་པ་སྐྱེས་དུས་ན་དོན་
མི་གསལ་བར་འགྱུར་ཏེ་ཞིག་པའི་ཕྱིར་རོ་ཞེ་ན། འདིར་དོན་འ ག གས་ ཀྱང་དེའི་རྣམ་པ་གསལ་བའི་
ཕྱིར་སྐྱོན་མེད་དོ། །
གཉིས་པ་དེའི་ལན་དགག་པ་ལ་གཉིས་ལས། དང་པོ་དུས་མཉམ་སྣང་བར་འདོད་པ་དགག་པ་
ནི། སྔ་མའི་སྐད་ཅིག་རྣམས་ཞིག་ ཀྱང་དོན་མི་མཐོང་བའི་སྐྱོན་མེད་དེ་ད་ལྟར་གྱི་དོན་སྣང་བའི་ཕྱིར་རོ་
ཞེ་ན། ཕན་འདོགས་བྱེད་པ་མ་ཡིན་གཞན། །གསལ་ན་དོན་ཀུན་གསལ་བར་འགྱུར། །
ད་ལྟར་གྱི་དོན་ནི་ད་ལྟར་གྱི་ཤེས་པ་ལ་གསལ་བར་མི་འཐད་དེ། ད་ལྟར་གྱི་ཤེས་པ་ལ་ཕན་འདོ གས་བྱེད་
336



མ་ཡིན་པའི་ཕྱིར་རོ། །དེའི་ཕྱོགས་ཆོས་ནི་ད་ལྟར་གྱི་དོན་ནི་ད་ལྟར་གྱི་ཤེས་པ་ལ་ཕན་འདོགས་བྱེད་མ་
ཡིན་ཏེ། དུས་མཉམ་པའི་ཕྱིར་རོ། །དུས་མཉམ་པ་ནི་གང་ཞིག་གང་ལ་ཕན་པར་བྱེད་པར་འགྱུར། །
ཕན་འདོགས་བྱེད་མ་ཡིན་ཀྱང་དོན་དེ་ཤེས་པ་ལ་གསལ་ན་ནི་བུམ་འཛིན་གྱི་ཤེས་པ་ལ་ཀ་བ་ལ་སོགས་པའི་་
དོན་ཀུན་གསལ་བར་འགྱུར་རོ། །གལ་ཏེ་དུས་མཉམ་པའི་ཡུལ་དེ་ཤེས་པ་ལ་ཕན་འདོགས་བྱེད་མ་ཡིན་
ཡང་། དུས་མཉམ་པའི་དོན་དང་ཤེས་པ་གཉིས་པོ་དེ་རྒྱུ་སྐད་ཅིག་སྔ་མའི་དོན་ལས་སྐྱེས་པས་ཡུལ་དང་
ཡུལ་ཅན་དུ་ངེས་པ་ཡིན་ནོ། ཞེ་ན། ཤེས་ལ་རྟོག་པ་འདི་ཡང་མེད། །གཟུགས་འཛིན་གྱི་ཤེས་པ་
འདི་ལ་ཡུལ་འདི་དང་ཤེས་པ་ང་ནི་དོན་སྔ་མ་ལས་སྐྱེས་པའི་ཕྱིར། དོན་འདི་ནི་གཟུང་བའོ། །ང་ནི་
འཛིན་པའོ་ཞེས་པའི་རྟོག་པ་འདི་ཡང་མེད་པས་གཟུང་འཛིན་དུ་ངེས་པ་མ་ཡིན་ནོ། །དེ་ལྟར་ན་དུས་
མཉམ་པའི་དབང་པོ་དང་ཤེས་པའང་སྔ་མའི་དབང་པོ་ལས་སྐྱེས་པའི་ཕྱིར་ཡུལ་དུ་འགྱུར་རོ། །མཛོད་
ལས། ཤེས་པ་དུས་མཉམ་འཛིན་པ་ལ་རྒྱུ་གཅིག་པ་ལས་ཡིན་ནོ་ཞེས་པའི་རྟོག་པ་འདི་ཡང་འཐད་པ་མེད་
དེ་ཞེས་འཆད་དོ། །ཁྱོད་ལ་ཡང་ད་ལྟར་གྱི་ཤེས་པ་སྐྱེས་དུས་ན། སྔ་མའི་གཟུང་དོན་འགགས་ཟིན་
པའི་ཕྱིར་དང་། ང་ནི་འཛིན་པའོ། །འདི་ནི་གཟུང་བའོ་ཞེས་པ་དེ་ལྟ་བུའི་རྟོག་པ་མེད་པས་གཟུང་
འཛིན་དུ་མི་འཐད་དོ་ཞེ་ན། དེས་བྱས་ཤེས་པ་དེ་མེད་ཀྱང། དོན་དུ་སྣང་བ་ཉིད་ཀྱི་ཕྱིར། །
དེ་གསལ་བ་ཞེས་བརྗོད་པ་ཡིན། །དོན་དེས་བྱས་པའི་ཤེས་པ་སྐྱེས་དུས་ན་དོན་དེ་མེད་ཅིང་།
དོན་དེས་བྱས་སོ་ཞེས་པའི་ཤེས་པ་རྟོག་པ་དེ་མེད་ ཀྱང་སྔ་མའི་རྣམ་ལྡན་དུ་སྣང་བ་ཉིད་ཀྱི་ཕྱིར་སྔ་མའི་་་་་༌
དོན་དེ་གསལ་ལོ་ཞེས་བརྗོད་བ་ཡིན་ནོ། །ལྷན་ཅིག་སྐྱེས་པའི་དོན་གཞན་ནི། །ཕན་འདོགས་
མིན་ཕྱིར་རྣམ་མི་བྱེད། །གང་ཕན་འདོགས་བྱེད་མ་ཡིན་པ་དེ་ནི་དེའི་རྣམ་ ལྡན་དུ་བྱེད་པ་མ་ཡིན་ཏེ།
སྡོ་འཛིན་ལ་དུང་བཞིན། ཤེས་པ་དང་ལྷན་ཅིག་ཏུ་སྐྱེས་པའི་དོན་གཞན་ནི་ཤེས་པ་ལ་ཕན་འདོགས་བྱེད་
མ་ཡིན་ནོ། །ཞེས་པ་ཁྱབ་བྱེད་མ་དམིགས་པའོ། །དུས་མཉམ་པའི་དོན་དེ་ཤེས་པ་ལ་རང་གི་རྣམ་པ་
མི་བྱེད་ནང་ཡང་དོན་དེ་གསལ་པ་ཡིན་ནོ། །ཞེ་ན། ཤེས་ལ་རང་གི་རྣམ་པ་ཡིས། །རྣམ་འབྱེད་
མིན་གསལ་ཇི་ལྟར་འགྱུར། །ཤེས་པ་གང་ལ་དོན་རང་གིས་རྣམ་ པ་གཏད་པའི་རྒྱུ་ཡིས། །རང་གི་
རྣམ་པ་དང་འདྲ་བར་འབྱེད་པ་མ་ཡིན་ན། ཇི་ལྟར་གསལ་བར་འཇོག་པ་ཡིན་ཏེ། གསལ་བར་འཇོག་
པའི་རྒྱུ་མཚན་མ་གྲུབ་པར་འགྱུར་རོ། །
གཉིས་པ་རྟག་པ་སྣང་བར་འདོད་པ་དགག་པ་ནི། མར་མེ་ལ་སོགས་པ་གཟུང་དོན་མི་རྟག་པ་ཡིན་
ན་ཤེས་པ་སྐྱེས་དུས་ན་དོན་འགགས་སུ་ཆུག་ནའང་། བརྟན་པ་གང་རྡོ་རྗེ་དང་རྡོ་བ་དང་བྲག་རི་ལ་
337



སོགས་པ་རྟག་པ་གང་ཡིན་པ་དེ་ཤེས་པ་སྐྱེས་དུས་ན་ཡང་མ་འགགས་པས་དོན་དངོས་འཛིན་པར་བྱེད་་་་་་
པའོ་ཞེ་ན། བརྟན་གང་རྡོ་རྗེ་རྣོ་སོགས་ཀྱི། །དོན་ཡང་གཞན་ལ་ལྟོས་པ་མེད། །འགྲོ་བ་
ཀུན་གྱི་ཤེས་པ་ནི། །ཅིག་ཅར་རང་ཉིད་བསྐྱེད་པར་འགྱུར། །ད་ལྟར་གྱི་ཤེས་པ་སྐྱེད་པར་བྱེད་
པའི་རྡོ་རྗེ་རྡོ་སོགས་ཆོས་ཅན་ནོ། །འགྲོ་བ་ཀུན་གྱི་མ་འོངས་པའི་དེ་དག་འཛིན་པའི་ཤེས་པ་དང་ཅིག་
ཅར་རང་ཉིད་བསྐྱེད་པར་འགྱུར་ཏེ་ཞེས་པ་ནི་ཐལ་བའི་དམ་བཅའ་པའོ། །མ་འོངས་པའི་རྡོ་རྗེ་རྡོ་
སོགས་འཛིན་པའི་ཤེས་པ་སྐྱེད་བྱེད་ལས་གཞན་མ་ཡིན་པའི་ཕྱིར། བྱས་པ་དང་མི་རྟག་པ་འཛིན་པའི་
ཤེས་པ་བཞིན་ནོ་ཞེས་པ་རང་བཞིན་གྱི་རྟ གས་ཁས་བླངས་པའོ། །མ་འོངས་པའི་ཤེས་པ་སྐྱེད་བྱེད་ཀྱི་རྡོ་
རྗེ་ལས་གཞན་མ་ཡིན་ཡང་མ་འོངས་པའི་ཤེས་པ་ཐམས་ཅད་ད་ལྟར་བསྐྱེད་པར་མི་འགྱུར་ཏེ་ལྷན་ཅིག་་་
བྱེད་པའི་རྐྱེན་མ་འོངས་པའི་དབང་པོ་ལ་སོགས་པས་ཕན་འདོགས་པའི་ཕྱིར་རྡོ་རྗེ་ལ་སོགས་པ་འདི་
ཡི་ཤེས་པ་དེ་དག་རིམ་པ་བཞིན་དུ་འབྱུང་བ་ཡིན་ནོ་ཞེ་ན། མ་འོངས་པའི་རྡོ་རྗེ་རྡོ་སོགས་འཛིན་པའི་
ཤེས་པ་ནི་རྐྱེན་དབང་པོ་ལ་སོགས་པ་ལ་ལྟོས་པ་མེད་དེ། བརྟན་པ་ཡིན་པའི་ཕྱིར་ནམ་མཁའ་བཞིན་ནོ་
ཞེས་པ་རང་བཞིན་ནོ། །རྟག་ཀྱང་རྐྱེན་ལ་ལྟོས་པ་མི་འགལ་ལོ་ཞེ་ན། རྟག་པ་རྡོ་རྗེ་ལ་སོགས་པ་སྔར་
མ་འོངས་པའི་ཤེས་པ་མི་བསྐྱེད་པ་དེ་མ་འོངས་པའི་ ད བང་པོ་ལ་སོགས་པ་ཡོད་པ་ན་མ་འོངས་པའི་ཤེས་པ་
བསྐྱེད་པར་འགྱུར་ན་ནི་མི་རྟག་པར་འགྱུར་ལ་མི་འགྱུར་ན་ནི་དེའི་འང་རྡོ་རྗེ་ལ་སོགས་པ་འཛིན་པར་མི་་་་
འགྱུར་ཏེ་སྔར་མ་འོངས་པའི་རྡོ་རྗེ་མི་འཛིན་པའི་ རང་བཞིན་ལ་ཁྱད་པར་མེད་པའི་ཕྱིར་རོ། །ཁྱད་པར་
ཡོད་ན་ནི་འདས་པའི་རྡོ་རྗེ་དང༌། མ་འོངས་པའི་རྡོ་རྗེ་ལ་སོགས་སྐད་ཅིག་སོ་སོར་གཞན་དང་གཞན་
ཡིན་པར་བརྗོད་དགོས་སོ། །སྐད་ཅིག་གཞན་དང་གཞན་ཡིན་ན་ནི། འདིར་ཡང་སྐྱོན་ནི་སྔར་
བཞིན་ནོ། །གང་གིས་ཤེས་ལ་མེད་གསལ་འགྱུར། །ཞེས་པ་ལ་སོགས་པའི་སྐྱོན་ཡང་སྔར་བཞིན་དུ་
འགྱུར་རོ། །
གཉིས་པ་དུས་ཕྱིས་དྲན་པ་ལས་ཀྱང་ཡིན། །ཞེས་པ་ལ་བརྟེན་ཏེ་བསྒྲུབ་པ་ནི། ཀྱང་གི་སྒྲས་ནི་
ཡུལ་ཤེས་དེའི་ཤེས་པ་ལས་གྲུབ་པར་མ་ཟད་ཅེས་པའི་དོན་ཏོ། །ཁ་ཅིག་ན་རེ། ཡུལ་དང་མྱོང་བའི་
རྣམ་ པས་ཚུལ་གཉིས་སུ་བསྒྲུབ་པ་མ་ཡིན་གྱི་རང་རིག་གཅིག་ཉིད་ལ་རིག་བྱ་རིག་བྱེད་དུ་ཕྱེ་བའི་ཚུལ་་་་་་་
གཉིས་སུ་བསྒྲུབ་པ་ཡིན་ནོ་ཞེས་ཟེར་བ་མི་འཐད་དེ། །འདི་ཤེས་པ་ལ་ཡུལ་གྱི་རྣམ་པ་མེད་པ་འགོག་
པའི་སྐབས་ཡིན་པའི་ཕྱིར་དང་། རང་རིག་ནི་འོག་ཏུ་སྒྲུབ་པར་བྱེད་པའི་ཕྱིར་རོ། །ཞེ་ནའང་རང་
རིག་ནི་རིག་པ་གཅིག་ཉིད་རིག་བྱ་རིག་བྱེད་གཉིས་སུ་ཕྱེ་བར་མི་འདོད་དོ། །བློ་དེ་ཉིད་ཚུལ་གཉིས་སུ་
338



T
，
བསྒྲུབ་པའི་ཕྱིར། དེ་བདག་ཉིད་ཀྱིས་མྱོང་བ་ལ། །བརྩད་པ་འགའ་ཡང་ཐོག་མ་ཡིན། །
དེ་དོན་རང་བཞིན་ཉིད་མ་གྲུབ། །དེ་ཡང་ཡང་དག་དྲན་ལས་འགྲུབ། །ཤེས་པ་དེའི་བདག་
ཉིད་ཀྱིས་མྱོང་བ་ལ་ཤེས་པ་མ་ཡིན་ནོ་ཞེས་བརྩད་པ་འགའ་ཡང་ཡོད་པ་མ་ཡིན་མོད། རྡོ་སོགས་སྣང་
བ་དེ་དོན་གྱི་རྣམ་པའི་ རང་བཞིན་དུ་མཐུན་པར་མ་གྲུབ་པའི་ཕྱིར་རྣམ་ པ་དེ་ཡང་ཡང་དག་པར་དྲན་པ་་་་
ལས་འགྲུབ་པའོ། །ཡང་ན་ཁོ་བོའི་བླ་མས་ཤེས་པ་གཅིག་པོ་དེ་དོན་གྱི་རང་བཞིན་ཏེ་དོན་གྱི་ཚུལ་ཉིད་
དུ་མ་གྲུབ་ན་ཡུལ་གྱི་ཚུལ་དེ་ཡང་ཡང་དག་པར་དྲན་པ་ལས་འགྲུབ་སྟེ། རང་སྤྱོད་ཡུལ་གྱིས་ཕྱེ་མེད་
ཅིང་། །ཐ་དད་པར་མྱོང་མེད་དེ་ལ། །འདི་ནིའདི་ལྟ་འདི་ལྟར་ནི། །མིན་ཞེས་ཐ་དད་
འདི་མེད་འགྱུར། །མཐོང་བུམ་དང་ གསེར་བུམ་དྲན་པའི་ ཤེས་པ་དེ་ལ་ཆོས་ཅན་ནོ། །མཐིང་བུམ་
འདི་ནི་སྔོན་པོ་འདི་ལྟ་ཡིན་ལ་སེར་པོ་འདི་ལྟ་མིན་ནོ། །གསེར་བུམ་འདི་ནི་སེར་པོ་འདི་ལྟ་ཡིན་ལ་སྔོན་
སྔོན་པོ་འདི་ལྟ་མ་ཡིན་ནོ་ཞེས་ཐ་དད་དུ་འབྱེད་པ་འདི་མེད་པར་འགྱུར་རོ་ཞེས་པ་ནི་ཐལ་བའི་དམ་བཅའ་
བའོ། །དེ་དག་སྔོ་སེར་ཐ་དད་དུ་མྱོང་བ་མེད་པའི་ཕྱིར་དཔེར་ན་རྟ་དང་རི་བོང་གི་རྭ་ཐ་དད་དུ་མ་མྱོང་
པས་ཐ་དད་དུ་མི་དྲན་པ་བཞིན་ནོ། །ཞེས་པ་རྒྱུ་མ་དམི གས་པའོ། །ཐ་དད་དུ་མ་མྱོང་བ་དེ་ཡང་ཐ་
དད་ཀྱི་རྣམ་པ་མ་ཤར་བའི་ཕྱིར་རོ། །ཐ་དད་དུ་རྣམ་པ་མ་ཤར་ཡང་སྔོ་སེར་མྱོང་བ་ཉིད་ཀྱིས་དྲན་་་་་་་
པའི་ཤེས་པ་ལ་ཐ་དད་དུ་འབྱེད་པར་འགྱུར་རོ་ཞེ་ན། ཉམས་སུ་མྱོང་བ་ཙམ་གྱིས་ནི། །ཐ་དད་
འབའ་ཞིག་རྣམ་འབྱེད་མིན། །ཐ་དད་གསལ་བ་མེད་པ་ལ། །རྣམ་འབྱེད་བློ་མེད་ཚེ་
སོགས་བཞིན། །བློ་ལ་རྣམ་པ་ཐ་དད་དུ་ཤར་བ་མེད་ན་ཉམས་སུ་མྱོང་བ་འབའ་ཞིག་ཙམ་གྱིས་ནི་སྒོ་
སེར་ཐ་དད་དུ་དྲན་པ་ལ་རྣམ་པར་འབྱེར་པར་ནུས་པ་མ་ཡིན་ཏེ། ཐ་དད་ཀྱི་ཁྱད་པར་བློ་ལ་གསལ་བར་
ངེས་པ་མེད་པའི་ ཕྱིར་རོ། །དཔེར་ན་ལྷ་སྦྱིན་དང་མཆོད་སྦྱིན་ཚེ་མ་གཉིས་འདྲ་བས་ཐ་དད་ཡིན་ཞིང་
ཐ་དད་དུ་མྱོང་ཡང་བློ་ལ་ཐ་དད་ཀྱི་ཁྱད་པར་གསལ་བར་ངེས་པ་མེད་པས་དྲན་པའི་ཤེས་པ་ལ་ཐ་དད་དུ་་
འབྱེད་པར་མི་ནུས་པ་བཞིན་ནོ། །
གསུམ་པ་རང་རིག་ཏུ་སྒྲུབ་པ་ལ་བཞི་སྟེ། ཚུལ་གཉིས་གྲུབ་པས་རང་རིག་གྲུབ་པར་བསྟན་པ་དང་།
གསལ་བ་བློ་དང་གཅིག་ཐ་དད་དུ་བརྟགས་ཏེ་སྒྲུབ་པ་དང་། བློ་མངོན་སུམ་མ་ཡིན་པ་བཀག་སྟེ་སྒྲུབ་པ་
དང༌། དྲན་པའི་རྟགས་ལས་སྒྲུབ་པའོ། །
དང་པོ་ལ་གསུམ་ལས། དང་པོ་ཚུལ་གཉིས་ལས་རང་རིག་གྲུབ་པའི་ཚུལ་ནི། ཚུལ་གཉིས་སྒྲུབ་
པར་བྱེད་པས་ཀྱང་། །རང་རིག་ཕལ་ཆེར་གྲུབ་པ་ཡིན། །རང་གི་ངོ་བོར་གྱུར་སྣང་བ། །
339



，
དེ་ཚེ་སྐྱོང་བར་གྲུབ་ཕྱིར་རོ། །ཚུལ་གཉིས་སྒྲུབ་པར་བྱེད་པའི་རིགས་པ་རྣམས་ཀྱིས་ཚུལ་གཉིས་སུ་་
གྲུབ་པ་ན། །རྟོག་ལྡན་གྱི་སྐྱེ་བ་ཕལ་ཆེ་བ་ལ་རང་རིག་པར་ཡང་གྲུབ་པ་ཡིན་ཏེ། ཤེས་པ་རང་གི་ངོ་
བོར་གྱུར་པ་དོན་དུ་སྣང་བས་ནི་ཚུལ་གཉིས་གྲུབ་པ་ཡིན་ལ་དེའི་ཚེ་ཤེས་པ་དེ་ལ་རིག་བྱེད་གཞན་མེད་པ་་་་
དེ་ཉིད་ཀྱིས་དེ་ཉིད་མྱོང་བར་གྲུབ་པའི་ཕྱིར་རོ། །རྒྱུན་དང་དཀའ་འགྲེལ་ལས་དངོས་སུ་ཚུལ་གཉིས་
བསྒྲུབས་པ་ཡིན་ལ། དེའི་ཕལ་པ་སྟེ། ཞར་ལ་བྱུང་བའི་ཚུལ་གྱིས་རང་རིག་ཏུ་གྲུབ་པ་ཡིན་ཞེས་འཆད་
དོ། །
4
གཉིས་པ་བློ་གཞན་གྱིས་རིག་པ་དགག་པ་ནི། བློ་ན་རང་རིག་པ་མ་ཡིན་གྱི། ཤེས་པ་སྔ་མ་དེ་
ཉིད་ཀྱི་དངོས་པོའི་ཚུལ་ལམ་རྣམ་པ་ཅན་གྱི་བློ་གཞན་ཕྱི་མ་ཡིས་སྔ་མ་འགགས་པ་དེ་མྱོང་ངོ་ཞེ་ན། དེ་་
དངོས་ཅན་གྱི་བློ་ཡིས་ནི། །ཤེས་འགགས་ཇི་ལྟར་མྱོང་བ་ཡིན། །དེས་རང་ངོ་བོའང་མྱོང་།
མེད་ཕྱིར། །ཉམས་མྱོང་མ་ལུས་ལྡོག་པར་འགྱུར། །ཤེས་པ་སྔ་མའི་ཚུལ་ཅན་གྱི་བློ་ཕྱི་མས་ནི་
ཆོས་ཅན་ནོ། །ཤེས་པ་སྔ་མ་འགགས་ཟིན་མི་མྱོང་བར་ཐལ་བའོ། །ཤེས་པ་དེས་རང་གི་ངོ་བོའང་
མ་མྱོང་བའི་ཕྱིར་ཀ་བ་བཞིན་ནོ། །ཞེས་པ་ཁྱབ་བྱེད་མ་དམིགས་པའོ། །རང་ཡང་མྱོང་བའི་ངོ་བོར་
མ་སྐྱེས་ཤིང་གཞན་མྱོང་བྱེད་ཀྱང་མེད་པར་གྱུར་ན་དོན་དང་བློའི་མྱོང་བ་ཐམས་ཅད་ལྡོག་ཅིང་རྒྱུན་ཆད་་་་
པར་འགྱུར་རོ། །གཞན་ཡང་དོན་རིག་གི་བློ་ཕྱི་མས་བློ་སྔ་མ་མྱོང་བའི་ཕྱིར་མི་འགལ་ལོ་ཞེ་ན། དེ་ཡང་
མི་འཐད་དེ། བློ་གཅིག་ལ་བྱ་བ་འགལ་བ་གཉིས་མི་འཐད་པའི་ཕྱིར་རོ། །དེ་ཡང་གང་ལས་ཞེ་ན།
དོན་དུ་སྣང་བ་དང་ལྡན་ཤེས། །དེ་ནི་ཕྱི་རོལ་མངོན་ཕྱོགས་སྣང། །བློ་ལ་འཛིན་པར་བྱེད་
པའི་བློ། །དེ་ནི། རྟག་ཏུ་བདག་ལ་ནང་མངོན་ཕྱོགས། །པའི་ཕྱིར་རོ། །
གསུམ་པ་རང་རིག་མེད་ན་དོན་མི་མྱོང་བར་ཐལ་བ་ལ་གཉིས་ལས། དང་པོ་ཐལ་བ་དགོད་པ་
ནི། ཡུལ་གང་གི་ནི་སྣང་བ་གང་། །དེས་དེ་མྱོང་མིན་ཞེས་པའང་ཐོབ།་།ཡུལ་སྔོན་པོ་
གང་གི་ནི་ཤེས་པ་སྔོན་པོར་སྣང་བ་གང་ཡིན་པ་དེས་ནི་དོན་སྔོན་པོ་དེ་མྱོང་བ་མ་ཡིན་པར་འགྱུར་ཏེ།
སྣང་བ་དང་གི་ངོ་བོའང་མྱོང་བ་མེད་པའི་ཕྱིར་རོ། །ཞེས་པའི་ ཐལ་བའང་ཐོབ་པ་ཡིན་ནོ། །
གཉིས་པ་དེ་དགག་པ་ལ་གསུམ་ལས། དང་པོ་འདྲ་བ་དགག་པ་ནི། གལ་ཏེ་བློ་དེ་དོན་གྱི་ངོ་བོ་
དང་འདྲ་བར་སྐྱེས་པ་ལས་མྱོང་བར་འཇོག་གི་དེ་ལས་གཞན་པའི་རྒྱུ་མཚན་ཅི་ཞིག་ཡོད་རང་རིག་པ་
མེད་པས་བློ་བློ་མ་ཡིན་པར་འགྱུར་ན་རང་རིག་པ་མེད་པའི་ཕྱིར་སྔོན་པོ་སྔོན་པོ་མ་ཡིན་པར་འགྱུར་བ་ལས་
དེ་ཡང་ནི་མ་ཡིན་ནོ། །དེས་ན་གཞན་རིག་པས་བློ་ཡིན་གྱི་ རང་རིག་པས་ནི་མ་ཡིན་ནོ་ཞེས་འདོད་ན། ཉས་
*
，
**
340



，
ཕྱིས་དང་དངུལ་ཕོར་ལ་སོགས་པ། འདྲ་བ་ཐམས་ཅད་ཕན་ཚུན་དུ། །གཅིག་གིས་གཅིག༌ །མྱོང་པ་
ཉིད་ནི་ཐོབ་པར་འགྱུར། །གལ་ཏེ་འདྲ་བ་ཙམ་གྱིས་མྱོང་བ་མ་ཡིན་གྱི་བློ་ཡིན་པ་དང་དོན་དང་འདྲ་
བ་ལས་མྱོང་བ་ཡིན་ནོ་ཞེ་ན། ད་ནི་འདྲ་ལས་མྱོང་མ་ཡིན། །འདྲ་བ་ཙམ་ལས་མྱོང་བར་ཁས་བླངས་
པ་དང་འགལ་ལོ་ཞེས་པའོ། ། གང་སྔ་མ་དང་ཕྱི་མར་འགལ་བ་བརྗོད་པ་དེ་ནི་ཡིད་ཆེས་པ་དང་འགལ་བ་
གྲུབ་པ་ཡིན་ཏེ། མ་ཉིད་དང་མོ་ཤ མ་དུ་བརྗོད་པ་བཞིན་སྡུར་འདྲ་བ་ཙམ་ལས་མྱོང་བ་དང་འདྲ་བ་ལས་
མྱོང་བ་མ་ཡིན་པར་བརྗོད་པ་ཡང་སྔ་མ་དང་། ཕྱི་མ་འགལ་བར་བརྗོད་དོ་ཞེས་པ་རང་བཞིན་ནོ། །དེ་
ཡི་མྱོང་དེ་རང་ཉིད་དེ། དེ་ནི་འདྲ་བའི་རྒྱུ་ཅན་མིན། །བྱ་བ་ལས་ཀྱི་རྣམ་གཞག་གི། །འདི་ནི་
འཇིག་རྟེན་ན་རྒྱུར་འགྱུར། །བློ་དེའི་བདག་ཉིད་དུ་གྱུར་པའི་མྱོང་བ་དེ་ཉིད་རང་རིག་པའི་ བདག་
ཉིད་མིན་ཏེ། དེ་ནི་འདྲ་བ་རྒྱུ་མཚན་དུ་བྱས་པའི་རྒྱུ་ཅན་ཏེ་འབྲས་བུ་མ་ཡིན་ནོ། །བྱ་བ་འབྲས་བུ་
དང་ལས་རྒྱུའི་རྣམ་པར་གཞག་པ་འདི་ནི། འཇིག་རྟེན་ཕྱི་རོལ་ཁས་ལེན་པ་ན་ལས་སྔོན་པོ་འདི་ནི་འབྲས་
བུ་སྔོན་པོ་རིག་པའི་རྒྱུ་རུ་འགྱུར་བ་ཡིན་ནོ། །རང་གི་ངོ་བོའི་རང་བཞིན་དེ། །མྱོང་བ་སྒོ་
འདོགས་འཁྲུལ་བ་ལས། །སྔོ་སོགས་མྱོང་བར་གྲགས་ཡིན་གྱི། །གཞན་གྱི་བདག་ཉིད་མྱོང་
ལས་མིན། །ཤེས་པ་དེའི་རང་གི་ངོ་བོའི་རང་བཞིན་རྡོ་སོགས་དེའི་རྣམ་ ལྡན་དུ་མྱོང་བ་ལ་སྣང་བ་ལ་
དོན་དུ་ཞེན་པའི་ བག་ཆགས་འཁྲུལ་བའི་དབང་གིས་དོན་དུ་སྒྲོ་བཏགས་ནས་བློ་སྔོ་སོགས་སུ་སྣང་བ་ལ་་་་་་
དོན་སྔོ་སོགས་མྱོང་བར་གྲགས་པ་ཡིན་གྱི་ཤེས་པ་ལས་གཞན་གྱི་བདག་ཉིད་ཀྱི་སྔོན་པ་མྱོང་བ་ལས་སྔོན་པོ་་
རྟོགས་པར་བཞག་པ་ནི་མ་ཡིན་ནོ། །བློ་ནི་སྔོ་སོགས་དངོས་ཡིན་ན། །ཕྱི་རོལ་དོན་ལ་ཚད་མ་
གང༌། །བློ་ནི་སྔོ་སོགས་དངོས་མིན་ན། །དེ་ནི་ཇི་ལྟར་དོན་མྱོང་ཡིན། །བློ་ནི་ཕྱི་རོལ་གྱི་དོན་རྟོགས་
སོགས་དངོས་ཡིན་ན་ཕྱི་རོལ་གྱི་སྔོན་པོ་འཇལ་བར་བྱེད་པའི་ཚད་མ་གང་ཞིག་ ཡོད་དེ་བློ་ནི་གཞལ་བྱ་་་་
བདག་ཉིད་ཡིན་པའི་ཕྱིར་རོ། །བློ་ནི་སྔོ་སོགས་དངོས་སུ་སྣང་བ་འདི་མ་ཡིན་ན། སྔོ་འཛིན་དེ་ནི་ཇི་
ལྟར་ན་དོན་སྔོན་པོ་མྱོང་བར་འཇོག་པ་ཡིན་གཞན་དག་གིས། གང་ཚེ་མྱོང་བའི་བདག་ཉིད་དེ། །
འདྲ་བའི་རྒྱུ་ཅན་མ་ཡིན་ན། །འདི་དེ་རང་ཉིད་གྲུབ་བས་ན། །དོན་གྱིས་ཅི་ཞིག་ཉེ་བར་
སྒྲུབ། །གང་གི་ཚེ་ཤེས་པ་དེས་དོན་རྡོ་སོགས་མྱོང་བའི་བདག་ཉིད་དུ་འཇོག་པའི་རྒྱུ་མཚན་ནི། དོན་
སྔོན་པོ་དང་འདྲ་བས་ཡུལ་སྔོན་པོའི་རྒྱུ་ཅན་ཏེ་འབྲས་བུ་མ་ཡིན་ན་སྣང་བ་འདིའི་ངོ་བོ་དེ་དོན་ལ་མ་ལྟོས་་་
པར་རང་ཉིད་སྔོན་པོའི་རྣམ་པར་གྲུབ་པས་ན། ཡུལ་དོན་གྱིས་བློ་དེ་ལ་ཁྱད་པར་ཅི་ཞིག་སྒྲུབ་སྟེ། ཕྱི་
ཡང་མ་བསྒྲུབས་པར་འགྱུར་རོ་ཞེ་ན། བདག་ཉིད་ཀུན་གྱིས་འདྲ་ན་ནི། །ཡུལ་ཤེས་པ་མ་ཡིན་པའི་
341



ཕྱིར། །ཤེས་བ་ཤེས་པ་ཉིད་མིན་འགྱུར། ། །ཆ་འགའ་ཞིག་གིས་མཚུངས་ན་ནི། །ཀ་བ་བུམ་
པ་ལ་སོགས་པ། ཐམས་ཅད་ཐམས་ཅད་ཀྱིས་མྱོང་འགྱུར། །
གཉིས་པ་སྐྱེས་ལ་འདྲ་བས་མྱོང་བ་དགག་པ་ནི་ཕྱི་རོལ་རྡོ་སོགས་ཀྱི་ངོ་བོ་དང་འདྲ་བར་སྐྱེས་པའི་
ཕྱིར་སྡོ་སོགས་ཉམས་སུ་མྱོང་བར་འདོད་དོ་ཞེ་ན། ཇི་ལྟར་སྔོ་སོགས་ངོ་བོའི་ཕྱིར། །སྔོ་སོགས་
ཉམས་སུ་མྱོང་བར་འདོད། །དེ་བཞིན་ཉམས་མྱོང་ཇོ་བོའི་ཕྱིར། །དེ་ཡང་ཉམས་སུ་མྱོང་
བར་འགྱུར། །སྔོ་སོགས་ཀྱི་ངོ་བོ་དང་འདྲ་བར་སྐྱེས་པས་སྔོ་སོགས་ཉམས་སུ་མྱོང་བར་འདོད་པ་ཇི་ལྟ་
བ་དེ་བཞིན་དུ་སྡེ་སོགས་སུ་སྣང་བ་འདི་མྱོང་བའི་ངོ་བོར་སྣང་ཞིང་སྐྱེས་པའི་ ཕྱིར་སྔོ་འཛིན་དེ་ཡང་རང་་་་་
གིས་རང་མྱོང་བ་རང་རིག་པར་གྲུབ་པར་འགྱུར་རོ། །དོན་སྔོན་པོས་རྣམ་ པ་གཏད་པའི་ཕྱིར་སྔོ་སོགས་
ཉམས་སུ་མྱོང་བར་འདོད་ཀྱི་ཉམས་སུ་མྱོང་བས་རྣམ་པ་གཏད་པ་མེད་པའི་ཕྱིར་ཉམས་མྱོང་གི་ངོ་བོར་མི་་
འདོད་དོ་ཞེ་ན། སྒྲ་སོགས་ཀྱིས་རྣམ་པ་གཏད་པ་མེད་པའི་ཕྱིར། སྐྲ་སོགས་ཉམས་སུ་མྱོང་བ་མེད་པར་
འགྱུར་རོ། །མཛོད་ལས་སྡེ་འཛིན་སྔ་མ་ཕྱི་མས་ཉམས་སུ་མྱོང་བར་འགྱུར་རོ་ཞེས་པ་ནི་གཞུང་གི་དགོངས་
པ་མ་ཡིན་ཏེ་ཐལ་པ་དེ་ནི་རྒོལ་བའི་འདོད་པ་ཡིན་པས་སོ། །དཀའ་འགྲེལ་ལས། གལ་ཏེ་དེ་འདྲ་བ་
ལས་དེའི་ཉམས་སུ་མྱོང་བ་རྣམ་པར་འཇོག་པ་ན། སྔར་བྱུང་བ་ཉམས་སུ་མྱོང་བའི་ངོ་བོ་ཅན་ཡིན་པའི་
ཕྱིར་གཞན་གྱི་ཡུལ་ཅན་གྱི་ཕྱིས་ཀྱི་ཉམས་སུ་མྱོང་བ་ཡང་ཤེས་པ་སྔ་མ་ཉམས་སུ་མྱོང་བ་ཉིད་ཐོབ་པར་་་་་
འགྱུར་རོ། །དེ་བས་ན་ཉམས་སུ་མྱོང་བ་འདྲ་བས་བྱས་པ་ནི་མ་ཡིན་ནོ་ཞེས་བཤད་པའི་དོན་ཡང་། །
སྔོ་སོགས་དང་འདྲ་བར་སྐྱེས་པས་མྱོང་བར་འཇོག་ན། ཤེས་པ་སྔ་མ་ཉིད་ཉམས་མྱོང་གི་ངོ་བོར་སྐྱེས་པའི་
ཕྱིར་ཕྱི་མས་མྱོང་བར་འདོད་པའི་སྔ་མ་ཉིད་ཉམས་སུ་མྱོང་བ་རང་རིག་པར་ཐལ་ཞེས་པའི་དོན་ཡིན་ནོ། །
ཉམས་མྱོང་གི་ངོ་བོར་སྐྱེས་ཤིང་འདྲ་བ་ཡིན་ནའང་ཉམས་སུ་མྱོང་བར་མི་འཇོག་ན་ཤེས་པ་ཕྱི་མས་ཀྱང་སྔ་་་
མ་མྱོང་བར་མི་འཇོག་པར་འགྱུར་རོ། །ཞེས་དཀའ་འགྲེལ་ལས་ཐལ་བ་འཕངས་པ་དང་ཡང་འགལ་བ་
ཡིན་ནོ། །རྒྱུན་ལས་ཀྱང་སྡོན་པོ་ལ་སོགས་པའི་ རང་བཞིན་གྱིས་ཀྱང་སྔོན་པོ་ལ་སོགས་པ་དང་ ཡིན་ནོ། །
དེས་ན་སྔོན་པོ་ལ་སོགས་པ་རིག་པ་བཞིན་དུ་ཉམས་སུ་མྱོང་བ་ཡང་རིག་པར་འགྱུར་རོ། །ཞེས་སོ། །
གསུམ་པ་ངེས་པ་དང་གསུམ་ཚོགས་དགག་བ་ནི། རྡོ་སོགས་མྱོང་བར་འཇོག་པ་ཡིན་ཏེ་སྡེ་སོགས་
ཀྱི་ངོ་བོར་སྐྱེས་ཤིང་འདྲ་བ་དང་། འདི་ནི་སྔོན་པོའོ་ཞེས་ངེས་པ་ཡོད་པ་ཡིན་པའི་ ཕྱིར་དང་ཉམས་སུ་
མྱོ ང་བའི་ངོ་བོར་སྐྱེས་ནའང་། དོན་སྔོན་པོ་ལ་སྔོན་པོའོ་ཞེས་ངེས་པ་བཞིན་དུ། ཉམས་སུ་མྱོང་བ་
མ་ཉམས་སུ་མྱོང་ངོ་ཞེས་ངེས་པ་མིན་པ་དེའི་ཕྱིར་བློ་རང་ཉིད་མྱོང་བའི་ངོ་བོར་ཐལ་བའི་ཉེས་པ་་བ་
：
342



འདི་མེད་དོ་ཞེ་ན། དོན་ལའང་ཐམས་ཅད་ཚེ་ཚོད་མིན། །ཞེས་ཁོ་བོའི་བླ་མའི་འགྱུར་ལས་
འབྱུང་བ་འདི་ལེགས་ཏེ། དོན་སྔོན་པོ་མྱོང་བ་ལ་ཡོང་དུས་ཐམས་ཅད་ཀྱི་ཚེ་སྐད་ཅིག་མ་རེ་རེ་ལ་འདི་
ཞེས་ངེས་པ་ཡོད་པ་མ་ཡིན་ཏེ། རྟོག་པ་ཡུལ་གཞན་ལ་ཡེངས་པའི་ཚེའང་མེད་པས་དེའི་ཚེ་སྔོན་པོ་ཉམས་
སུ་མ་མྱོང་བར་འགྱུར་རོ། །རྒྱན་ལས་ཡང་ན་རྟག་ཏུ་ནི་དོན་ངེས་པ་དེ་མེད་པ་ཁོ་ན་ཡིན་ཏེ། ཉམས་
སུ་མྱོང་བའི་བདག་ཉིད་དུ་གྱུར་པའི་རྣམ་པ་ཉིད་ངེས་པའི་ཡུལ་ཡིན་པའི་ ཕྱིར་རོ། ཞེས་ཏེ། རྟག་ཏུ་
དོན་ལ་ངེས་པ་མེད་ཀྱི་མྱོང་བ་ཉིད་ངེས་པ་ཡིན་ནོ་ཞེས་ཀྱང་འཆད་དོ། །མྱོང་བ་ངེས་པ་ཉིད་ལ་དོན་
ངེས་པར་འདོགས་སོ་ཞེ་ན། དོན་དུ་འདོགས་པ་མི་འཐད་དེ་དོན་ཉིད་འགས་ཀྱང་མཐོང་བ་མེད་པའི་
ཕྱིར་རོ། །ཡོད་པ་ཉིད་ཀྱི་རྒྱུན་ཡོད་ན། །ཞེས་བསྒྱུར་བ་ལྟར་ན། དོན་སྔོན་པོ་ལ་སོགས་པ་ལ་
རྒྱུའི་རྒྱུན་ཡོད་པའི་ཕྱིར་ངེས་པའི་རྒྱུ་ཡོད་པས་ངེས་པའོ་ཞེ་ན། མྱོང་ལ་མེད་པའང་ཅི་ཡི་ཕྱིར། །
མྱོང་བ་ལ་ངེས་པ་མེད་པའི་རྒྱུ་མཚན་ཅིའི་ཕྱིར། མྱོང་བ་ལ་ཡང་རྒྱུན་ཡོད་པའི་ ཕྱིར་ངེས་པར་ཐལ་བའོ།།
འདིས་ནི་ཡིད་ཀྱི་མངོན་སུམ་དང་ དབང་པོའི་མངོན་སུམ་དུས་མཉམ་དུ་སྐྱེ་བ་ལ་ཡིད་མ་ངེས་ཤིང་དབང་་་་་
པོའི་མངོན་སུམ་ངེས་པ་ཡང་བཀག་པ་ཡིན་ནོ། །མྱོང་བ་ལ་ངེས་པ་མེད་པའི་རྒྱུ་མཚན་ནི་རྒྱུ་མྱོང་བ་
མེད་པའི་རྒྱུ་མཚན་ཉིད་ལས་ངེས་པ་མེད་པ་ཡིན་ནོ་ཞེ་ན། མྱོང་བ་མེད་པའི་རྒྱུ་ལས་ངེས་པ་མེད་པ་མ་
ཡིན་གྱི་ངེས་པའི་རྒྱུ་གཞན་མེད་པའི་རྒྱུ་མཚན་གྱིས་ངེས་པ་མེད་པ་ཡིན་ལ། དེས་ན་འབྲས་བུ་ངེས་པ་
མེད་པས་རྒྱུ་མྱོང་བ་མེད་པར་འཇོག་མི་ནུས་ཏེ། རྒྱུན་ལས། རྒྱུ་ཞེས་བྱ་བ་ཙམ་གྱིས་ནི། །ཀུན་ཚེ་
འབྲས་བུ་བསྐྱེད་པ་མིན། །རྒྱུ་ནི་ལྷན་ཅིག་བྱེད་པ་ལ། །བརྟེན་ནས་བྱེད་པོར་འགྱུར་བ་ཡིན། །
ཞེས་སོ། །དེས་ནི་ངེས་པ་མེད་པས་ངེས་པའི་རྒྱུ་ཙམ་ཞིག་ མེད་པར་རྟོགས་ཀྱི་མྱོང་བ་ཁོ་ན་མེད་པར་
རྟོགས་པ་ནི་མ་ཡིན་ནོ། །དཀའ་འགྲེལ་ལས་འདྲ་བའི་དབང་གིས་ཉམས་སུ་མྱོང་བ་མ་ཡིན་གྱི་འོན་ཀྱང་
རང་ཉིད་ལས་ཡིན་ནོ་ཞེས་སོ། །འདི་དག་གི་དོན་མཛོད་ལས་བཤད་པ་ནི་ཡི་གེའི་དོན་མ་ཡིན་པས་མ་
བྲིས་སོ། །
གཉིས་པ་གསལ་བ་བློ་དང་ གཅིག་དང་ཐ་དད་དུ་བརྟགས་ཏེ་སྒྲུབ་པ་ལ་གསུམ་ལས། དང་པོ་རྣམ་
པར་བརྟགས་ཏེ་དཀར་སོགས་ངོས་གཟུང་བ་ནི། གཞན་ཡང་དཀར་སོགས་མཐོང་བ་ན། །
དཀར་སོགས་མངོན་པར་གསལ་བ་ཡི། །རང་བཞིན་རིག་པ་གསལ་བ་ནི། །སྐྱེས་པའི་སྣང་
བ་འདི་གང་ཡིན། །རང་རིག་པར་མི་འདོད་ན་གནོད་པར་བྱེད་པ་གཞན་ཡང་ཡོད་དེ། དཀར་
སོགས་མཐོང་བ་ན་དཀར་སོགས་མངོན་པར་གསལ་བའི་རང་བཞིན་དུ་སྣང་ཞིང་རིག་པ་གསལ་བར་སྐྱེས་
343



*
*
པའི་སྣང་བ་སྐྱེ་བོ་ཐམས་ཅད་ལ་མཐུན་པར་སྣང་བ་འདི་ཅི་ཞིག་ཡིན་བརྟག་སྟེ། དེ་ཅི་དཀར་སོགས་
མངོན་གསལ་ལས། །གཞན་དངོས་འོན་ཏེ་བདག་གྱུར་ཡིན། ། །མཐུན་པར་སྣང་བ་དེ་ཅི་
དཀར་སོགས་མངོན་པར་གསལ་བྱེད་ཀྱི་ཤེས་པ་ལས་གཞན་པའི་དངོས་པོ་ཞིག་ཡིན་ནམ། འོན་ཏེ་དཀར་
འཛིན་ཤེས་པ་དེའི་བདག་ཉིད་དུ་གྱུར་པ་ཡིན་ཞེས་དྲི་བའོ། །
གཉིས་པ་དཀར་སོགས་བློ་ལས་གཞན་ཡིན་པ་དགག་པ་ནི། གཞན་དངོས་ཡིན་ན་གསལ་བ་
ནི། །གསལ་མིན་ཇི་ལྟར་དཀར་གསལ་འགྱུར། །ཤེས་པ་གསལ་ཡིན་དེ་གསལ་མིན། །
འགྲོ་བ་མ་ལུས་གསལ་མ་ཡིན། །གལ་ཏེ་དཀར་སོགས་སུ་སྣང་བ་འདི་དཀར་འཛིན་གྱི་ཤེས་པ་ལས་
གཞན་པའི་དངོས་པོ་ཡིན་ན་གསལ་བ་འདི་ནི་གསལ་བྱེད་ཀྱི་ཤེས་པ་མ་ཡིན་པས་ཤེས་པ་མི་གསལ་བར་་་་
འགྱུར་ལ། དེ་ལྟ་ན་གསལ་བྱེད་ཀྱི་ཤེས་པ་ནི་གསལ་བ་མིན་ན་ཤེས་པ་དེ་ཇི་ལྟར་ན་ཡུལ་དཀར་སོགས་
གསལ་བར་བྱེད་པར་འགྱུར་ཏེ་རང་མི་གསལ་བའི་ཕྱིར་རོ། །གང་ཞིག་རང་མི་གསལ་བ་དེ་ནི་གཞན་ གྱི་
གསལ་བྱེད་མ་ཡིན་ཏེ་ཀ་བ་བཞིན། དཀར་འཛིན་གྱི་ཤེས་པ་རང་མི་གསལ་བར་འདོད་པའོ་ཞེས་པ་ཁྱབ་
བྱེད་མ་དམིགས་པའོ། །དེ་ལྟ་ན་དབང་པོའང་རང་མི་གསལ་བའི་ཕྱིར་བུམ་སོགས་གསལ་བྱེད་མ་ཡིན་
པར་འགྱུར་རོ། །ཞེ་ན་དབང་པོ་རྐྱང་པ་ནི་རང་མི་གསལ་བའི་ཕྱིར་བུམ་སོགས་ཀྱི་གསལ་བྱེད་མ་ཡིན་ལ་
རྐྱེན་གསུམ་ཚོགས་པ་ནི་རང་མི་གསལ་བར་མ་གྲུབ་བོ། །གཞན་ཡང་ཤེས་པ་གསལ་བར་འཇོག་པའི་རྒྱུ་
མཚན་ནི་ཡུལ་གྱི་རྣམ་པ་ཤར་བས་ཡིན་ལ་ཡུལ་དེའི་རྣམ་པ་ཤར་ཡང་གསལ་བ་འདི་དང་གཅིག་མ་ཡིན་ན་་
འགྲོ་བ་མ་ལུས་པ་གསལ་བ་མ་ཡིན་པ་ཁོ་ནར་འགྱུར་རོ། །དཀར་འཛིན་གྱི་ཤེས་པ་རང་ཉིད་གསལ་བར་
མ་གྲུབ་ཀྱང་། དཀར་འཛིན་གསལ་བར་བྱེད་པ་དེ་དེའི་རྗེས་སུ་སྐྱེས་པའི་གསལ་བྱེད་གཞན་གྱིས་
གསལ་བར་བྱེད་དོ་ཞེ་ན། དེའང་མི་གསལ་བ་ལས་གསལ་བྱེད་གསུམ་པ་དགོས་པར་འགྱུར་བས། །
ཐུག་པ་མེད་བར་ཐལ་འགྱུར་ཕྱིར། །ཐུག་པ་མེད་པ་ཡིན་ན་ནི་ཐུག་མེད་ཀྱི་ཕྱི་མ་གསལ་བ་མ་གྲུབ་
པས་ཐམས་ཅད་མི་གསལ་བར་འགྱུར་རོ། །མཐོང་དང་འབྲེལ་བ་ཤེས་མེད་པ། །ཇི་ལྟར་དེ་
ཡིས་ཁྱད་པར་འགྱུར། །ཡུལ་གསལ་བའི་ཚེའང་ཤེས་ཕ་དེ་གསལ་བར་མ་གྲུབ་ན་འདི་ནི་མཐོང་བྱ་
དོན་ནོ། །འདི་ནི་མཐོང་བྱེད་ཤེས་པའོ། ་ །ཞེས་མཐོང་བྱ་དོན་དང་མཐོང་བྱེད་ཤེས་པའི་འབྲེལ་བ་
ཤེས་པ་མེད་པས་ཇི་ལྟར་ན་དོན་དེ་ཤེས་པ་དེས་ཁྱད་པར་བྱས་ནས་འཛིན་པར་འགྱུར། གང་ཕྱིར་
གཉིས་ལས་གཅིག་རྟོགས་ཚེ། །གཉིས་པ་མཐོར་བ་འོད་མ་ཡིན། །གཉིས་དག་འབྲེལ་བར་
མཐོང་བ་ན། །མཐོང་ཞེས་བྱ་བར་ངེས་པར་འགྱུར། །དོན་ཤེས་པས་ཁྱད་པར་དུ་བྱས་ནས་མི་
344



འཛིན་པར་ཐལ་བའི་རྒྱུ་མཚན་གང་གི་ཕྱིར་ཞེ་ན། མཐོང་བྱ་དོན་དང་མཐོང་བྱེད་ཤེས་པ་གཉིས་ལས་
གང་རུང་གཅིག་རྟོགས་པའི་ཚེ་གཉིས་པ་གང་རུང་གཞན་དེ་མཐོང་བ་ཡོད་པ་མ་ཡིན་ཏེ། སྣང་བ་འདི་
དོན་ཡིན་ན་ནི་འདི་ལས་གཞན་པའི་ཤེས་པ་མཐོང་བ་མེད་ལ། སྣང་བ་འདི་ཤེས་པ་ཡིན་ན་ནི་འདི་ལས་
གཞན་པའི་དོན་མཐོང་བ་མེད་པས་སོ། །དོན་དང་ཤེས་པ་གཉིས་པོ་ཅིག་ཅར་རམ་རིམ་གྱིས་གཉིས་ཀ་
དག་འབྲེལ་བར་མཐོང་བར་གྱུར་པ་ན་མཐོང་ངོ་ཞེས་ངེས་པར་འགྱུར་བ་ཡིན་པ་ལས་དེ་དག་རིམ་གྱིས་་་་་་་
ཀྱང་མཐོང་བ་མེད་ཅིང་ཅིག་ཅར་ཡང་མཐོང་བ་མེད་པས་ཤེས་པས་དོན་མཐོང་ངོ་ཞེས་ངེས་པ་མི་འཐད་་་་
པར་འགྱུར་རོ། །རྒྱུན་ལས་ཀྱང་། གལ་ཏེ་དོན་ཚད་མས་གྲུབ་པ་ན་དེའི་ཚེ་དེ་ལས་མ་གཏོ གས་པའི་བློ་
གཞན་མེད་དོ་ཞེས་བློ་ཡོངས་སུ་དོར་བར་བྱའོ། །དེ་སྟེ་བློ་ཚད་མས་གྲུབ་པ་ཡིན་ན་དེའི་ཚེ་དོན་དོར་བར་
བྱ་བ་ཡིན་ནོ། །དེ་ལ་རེ་ཤིག་དོན་ནི་བློས་རྣམ་པར་འཇོག་པའི་ཕྱིར་ན། དོན་དང་ལྡན་པས་ནི་བློ་
དོར་མི་ནུས་སོ། །ཞེས་པ་དང་། དེའི་ཕྱིར་བློ་ཁས་བླངས་ནས་དེ་ལས་གཞན་པའི་དོན་ཡོངས་སུ་དོར་
བ་ཉིད་དོ། །ཞེས་སོ། །ཡུལ་དཀར་པོ་དང་དེ་ལ་དམིགས་པ་དཀར་འཛིན་གྱི་ཤེས་པ་གཉིས་ཅིག་ཅར་
ཚོགས་པ་ན་མཐོང་བ་ལ་མཐོང་ངོ་ཞེས་ངེས་པ་མ་ཡིན་གྱི། དོན་དང་ཤེས་པ་གཉིས་ཀྱི་འབྲེལ་བ་མ་ངེས་
ཀྱང་ཤེས་པ་གང་གིས་དོན་མཐོང་བ་དོན་དང་འདྲ་བར་སྐྱེས་པ་ནི་སེམས་གཞན་གཉིས་པ་ཡིས་ནི་་
མཐོང་བར་གྱུར་པ་དེ་ལ་མཐོང་ངོ་ཞེས་དོན་ཤེས་པ་དེ་ཡིས་ཁྱད་པར་བྱས་ནས་འཛིན་པར་བརྗོད་དོ་ཟ་
ཞེ་ན། འདི་འདྲ་བས་ན་རང་རིག་གྲུབ། །ཤེས་པ་འདི་དོན་དང་འདྲ་བར་སྐྱེས་པ་ཁས་བླངས་
པས་ན་རང་རིག་པ་ཉིད་གྲུབ་སྟེ་སྣང་བ་དེ་ནི་དོན་དང་འདྲ་བའི་ཤེས་པར་གྲུབ་པའི་ཕྱིར་རོ། །དོན་ནི་་
དོན་དང་འདྲ་བ་མ་ཡིན་ནོ། །ཤེས་པ་ཕྱི་མས་སྔ་མ་རིག་གོ་ཞེས་པ་དེ་ཉིད་ཀྱིས་ཀྱང་ཤེས་པ་ཕྱི་མ་རང་
རིག་པར་གྲུབ་སྟེ། ཅི་སྟེ་རང་དངོས་མི་རིག་ན། །ཇི་ལྟར་གཞན་གྱི་ཇོ་བོ་རིག །ཅི་སྟེ་ཤེས་པ་
ཕྱི་མ་རང་གིས་རང་གི་དངོས་པོ་མི་རིག་ན། ཇི་ལྟར་གཞན་སྔ་མའི་ངོ་བོ་ཡང་ཇི་ལྟར་རིག་བར་འགྱུར། །
གང་རང་གིས་ རང་གི་ངོ་བོ་རིག་པ་མ་ཡིན་པ་དེ་ནི་གཞན་གྱི་རིག་བྱེད་མ་ཡིན་ཏེ། ཀ་བ་བཞིན། ཤེས་
པ་ཕྱི་མ་ཡང་རང་གི་ངོ་བོ་མི་རིག་པར་འདོད་པའོ། །ཞེས་པ་ཁྱབ་བྱེད་མ་དམིགས་པའོ། ཤེས་པ་ཕྱི་མ་
རང་གིས་རང་གི་ངོ་བོ་མི་རིག་ནའང་ཕྱི་མ་སྔ་མ་དང་འདྲ་བར་སྐྱེས་པས་མྱོང་བར་འཇོག་གོ་ཞེ་ན། འདྲ་
བ་ལས་ནི་མྱོང་ཞེས་པའང། །བདག་ཉིད་ཀུན་གྱིས་འདྲ་ན་ནི། །ཤེས་པ་ཤེས་པ་ཉིད་མིན་འགྱུར།།
ཆ་འགའ་ཞིག་གིས་མཚུངས་ན་ནི། ཐམས་ཅད་ཐམས་ཅད་ཀྱིས་མྱོང་འགྱུར། །ཞེས་པ་ལ་སོགས་པའི་
རིགས་ པས། སྔར་ཉིད་རྣམ་པར་བསལ་བ་ཡིན། །གཞན་ཡང་། མཐོང་བ་དག་ནི་འདྲར་འཛིན་
345.



ན། །དོན་ནི་སྔར་མཐོང་ཡོད་མིན་པས། ཇི་ལྟར་དེ་ནི་མཐོང་བ་དང༌། །འདྲ་བ་ཡིན་པར་
དེས་ངེས་འགྱུར། །དོན་དང་ཤེས་པ་འདྲ་བ་ཉིད་ཀྱང་ཚད་མས་མི་འགྲུབ་སྟེ། སྔར་མཐོང་བ་དང་
ཕྱིས་མཐོང་བ་དག་གམ། ཡང་ན་གཉིས་ཀ་ཅིག་ཅར་དུ་མཐོང་བ་དང་ཆོས་མཐུན་པ་མཐོང་བ་ལ་སོགས་
པའི་རྒྱུ་ཡིས་འདྲ་བར་འཛིན་པ་འཐད་པ་ཡིན་ན་ཡང་། དོན་ལྐོག་ན་མོ་ནི་སྐྱེས་བུས་སྔར་རམ་ད་ལྟར་
ནམ་ཡང་མཐོང་བ་ཡོད་པ་མིན་པས་དོན་སྔོན་པོ་དེ་ནི་མཐོང་བ་སྔོ་འཛིན་གྱི་ཤེས་པ་འདི་དང་འདྲ་བ་ཡིན་
པར་སྐྱེས་བུ་དེ་ཡིས་ཇི་ལྟར་ངེས་པར་འགྱུར། འདྲ་བ་འགོག་ན་དོན་རིག་མི་འཐད་དོ་ཞེ་ན། འདྲ་བ་
ཉིད་ཀྱང་མི་འདོད་པ། །གང་ཡིན་དེ་ལ་གཉིས་མཐོང་མེད། །དེ་ཚེ་དོན་དང་ཤེས་པ་
ཞེས། །དེ་དག་སྨོས་སུ་ག་ལ་ཡོད། །ཤེས་པས་དོན་འདྲ་བ་ཉིད་ཀྱང་མི་འདོད་པ་གང་ཡིན་པ་དེ་ལ་
གཟུང་འཛིན་གཉིས་སུ་མཐོང་བ་མེད་པས་དེའི་ཚེ་གཟུང་བའི་དོན་ནི་འདིའོ། །འཛིན་པའི་ཤེས་པ་ནི་
འདིའོ་ཞེས་སྨོས་སུ་ག་ལ་ཡོད་དེ་དོན་རིག་པ་ཉིད་མེད་དོ་ཞེས་པའི་དོན་ཏོ། །མཛོད་མཛད་པས་རྣམ་
མེད་པ་ཁ་ཅིག་ཤེས་པས་དོན་རྟོ གས་པའི་རྒྱུ་མཚན་འདྲ་བ་ཉིད་ ཀྱང་མི་འདོད་པའི་རྒོལ་བ་གང་ཡིན་པ་དེ་
ལ་དོན་དང་ཤེས་པ་གཉིས་ཀ་མཐོང་བ་མེད་པར་འགྱུར་ཏེ། དོན་རང་གི་ངོ་བོ་རྟོ གས་པ་མི་སྲིད་པའི་
ཕྱིར་དང༌། ཤེས་པ་ལ་རང་རིག་མི་འདོད་པའི་ཕྱིར་རོ། །དོན་ དང་ཤེས་པ་གཉིས་ཀ་མཐོང་བ་མེད་པ་
དེའི་ཚེ། འདི་ནི་དོན་ནོ་འདི་ནི་ཤེས་པའོ་ཞེས་པའི་ཐ་སྙད་སྨོས་སུ་ག་ལ་ཡོད། དེས་ན་འགྲོ་བ་མ་ལུས་
པ་ལོང་བ་དང་སྐུ གས་པར་འགྱུར་རོ། །ཞེས་འཆད་ཅིང་འགྲེལ་ཆེན་གཉིས་ལས་ཀྱང་དེ་ལྟར་འབྱུང་མོད་
ཀྱི། དེ་ལྟ་ན་འདྲ་བ་ཁས་ལེན་དགོས་སོ་ཞེས་པར་འགྱུར་ལ། དེ་ལྟ་ན་དེ་མ་ཐག་པར་འདྲ་བ་བཀག་
ཟིན་པ་དང་འགལ་བས། བཤད་པ་སྔ་མ་ཉིད་ལེགས་པ་ཡིན་ནོ། །
གསུམ་པ་དེ་ཉིད་ཡིན་ནི་རང་རིག་ཏུ་གྲུབ་པ་ནི། ཅི་སྟེ་རང་དངོས་འོ་ན་དེ། །རང་ཉིད་
རབ་ཏུ་གསལ་བར་འགྱུར། །གང་ཕྱིར་དེ་མི་གསལ་ན་ནི། །དོན་མི་གསལ་བ་ཉིད་དུ་
འགྱུར། །ཅི་སྟེ་དཀར་སོགས་སུ་སྣང་བ་འདི་དཀར་འཛིན་གྱི་ཤེས་པ་རང་གི་དངོས་པོ་ ཡིན་ནོ་ཞེ་ན།
འོ་ན་ནི་ཤེས་པ་དེ་རང་ཉིད་རང་རབ་ཏུ་གསལ་བར་གྲུབ་པར་གྱུར་ཏེ། དེའི་རྒྱུ་མཚན་གང་གི་ཕྱིར་ཞེ་
ན། ཤེས་པ་དེ་རང་གིས་རང་གི་ངོ་བོ་མི་གསལ་ན་ནི་དོན་དཀར་སོགས་ཀྱང་མི་གསལ་བ་ཉིད་དུ་འགྱུར་
བའི་ཕྱིར་རོ། །
གསུམ་པ་བློ་མངོན་སུམ་མ་ཡིན་པ་བཀག་སྟེ་སྒྲུབ་པ་ལ་གཉིས་ལས། དང་པོ་རིགས་པ་སྔ་མས་
ཁེགས་པར་བསྟན་པ་ནི། བདག་རིག་མིན་པའི་ཕྱོགས་དག་ལ། །དོན་ཀུན་མཐོང་མེད་འདི་
，
346



，
ཡིས་ནི། ། བློ་ནི་མངོན་སུམ་མིན་སྨྲ་བ། ། ་གང་ཡིན་དེ་ལའང་ལན་བཏབ་བོ། །ཤེས་པ་
བདག་ཉིད་བདག་ཉིད་ཀྱིས་རིག་པ་མིན་པར་འདོད་པའི་ཕྱོགས་དག་ལ་ཤེས་པ་རང་གིས་རང་མི་རིག་པའི་
ཕྱིར། ཕྱི་རོལ་གྱི་དོན་གཟུགས་སོགས་ཀུན་མཐོང་བ་མེད་པར་འགྱུར་རོ། །ཞེས་པའི་རིགས་པ་འདི་
ཡིས། བློ་མངོན་སུམ་མ་ཡིན་པར་སྨྲ་བ་རྒྱལ་ དཔོག་པ་གང་ཡིན་པ་དེ་ལའང་ལན་བཏབ་སྟེ། བློ་ལྐོག་
གྱུར་དེ་མངོན་གྱུར་གྱི་གསལ་བྱེད་དུ་མི་འཐད་པས་དོན་ཐམས་ཅད་མི་གསལ་བར་འགྱུར་བའི་ཕྱིར་རོ། །
གཉིས་པ་རིགས་པ་གཞན་གྱིས་དགག་པ་ལ་གཉིས་ཏེ། ། བློ་མངོན་སུམ་གྱིས་གྲུབ་པར་བསྟན་པ་
དང༌། རྗེས་དཔག་གིས་གྲུབ་པ་དགག་པའོ། །་་་་ ་ ་
དང་པོ་ལ་གསུམ་ལས། བློ་རང་རིག་ཏུ་སྒྲུབ་པ་ནི། རྟེན་དམིགས་གོམས་པའི་ཁྱད་པར་
ལས། །ཐ་དད་པར་ནི་འཇུག་པ་ཅན། །བདེ་སྡུག་འདོད་པ་ལ་སོགས་པའི། །ཁྱད་པར་
མངོན་སུམ་དེ་དག་ནི། །བློ་ཉིད་བདེ་སྡུག་ལ་སོགས་པ་དེ་དག་ནི་ཆོས་ཅན་ནོ། །བློ་མངོན་དུ་
གྱུར་པ་ཉིད་ཡིན་ཏེ་ཞེས་པ་ནི་དམ་བཅའ་པའོ། །རྟེན་དབང་པོ་གསལ་བ་དང་མི་གསལ་བ་དང་།
དམིགས་པའི་རྐྱེན་ཡུལ་མཛེས་པ་དང་མི་འཛེས་པ་དང་། དེ་མ་ཐག་པའི་རྐྱེན་ཡིད་ལ་བྱེད་པ་གོམས་པ་
ཆེ་བ་དང་ཆུང་བའི་ཁྱད་པར་ལས། བདེ་སྡུག་འདོད་པ་དང་སྡང་པ་ལ་སོགས་པའི་ཁྱད་པར་ཆེ་ཆུང་ཐ་
དད་པར་འཇུག་པ་ཅན་དུ་མངོན་སུམ་དུ་མྱོང་བའི་ཕྱིར། འདོད་ཆགས་ལ་སོགས་པ་བཞིན་ནོ། ཞེས་པ་
རང་བཞིན་ནོ། །རྟེན་དམིགས་གོམས་པ་ལ་སོགས་པའི་ཁྱད་པར་ལས་བདེ་སོགས་ཆེ་ཆུང་དུ་འགྱུར་བ་
བ་དེ་དག་མངོན་སུམ་ཡིན་ནའང་། སེམས་ཅན་གྱི་རྒྱུད་ལ་མྱོང་བ་ལས་གཞན་དུ་གྱུར་པའི་བདེ་སོགས་
ཀྱང་ཡོད་པ་མ་ཡིན་ནམ་ཞེ་ན། དེ་ལས་ཐ་དད་གཞན། །དེ་ཤེས་གང་ཡིན་ཅུང་ཟད་ཀྱང་། །
རྟོགས་མེད་གོམས་པ་ལ་སོགས་པའི་ཁྱད་པར་དེ་ལས་ཐ་དད་གཞན་དུ་གྱུར་པའི་སིམ་གདུང་གི་ཤེས་པ་གང་
ཡིན་པ་ཅུང་ཟད་ཀྱང་མེད་དེ། ཡོད་ན་ཐ་དད་དུ་རྟོགས་པར་བྱ་བ་ཡིན་པ་ལས་ཐ་དད་དུ་རྟོགས་པ་མེད་
པའི་ཕྱིར་རོ། །
གཉིས་པ་བློ་གཞན་གྱིས་རིག་པ་དགག་པ་ནི། བདེ་སོགས་མྱོང་བའི་ངོ་བོར་སྐྱེས་པ་མ་ཡིན་གྱི། །
ཡིད་ཀྱི་ཤེས་པ་གཞན་གྱིས་དགའ་གདུང་དེ་དག་རིག་པར་བྱ་བ་ཡིན་པས་དེ་དག་ལྐོག་ཏུ་གྱུར་པའོ། ཞེ་
ན། གཞན་གྱིས་ཀྱང་ནི་དེ་སྤྱོད་འགྱུར། །ཡིད་ཀྱི་ཤེས་པ་གཞན་གྱིས་བདེ་སོགས་དོན་གཞན་མྱོང་
ན་ལྷ་སྦྱིན་གྱི་བདེ་སོགས་ཀྱང་མཆོད་སྤྲིན་ལ་སོགས་པ་གཞན་གྱིས་ལོངས་སྤྱོད་པར་འགྱུར་ཏེ་གཉིས་ཀའང་་་་
ཡུལ་བདེ་སོགས་ལ་དམིགས་པའི་ ཤེས་པ་ཡིན་པར་མཚུངས་པའི་ཕྱིར་རོ། །གཞན་གྱི་བདེ་སོགས་གཞན་
347



**
,
*
གྱིས་སྤྱོད་པར་མི་འགྱུར་ཏེ། གལ་ཏེ་བདག་གི་བདེ་སོགས་འཛིན་པའི་ ཤེས་པ་དེ་བདག་གིས་བསྐྱེད་པ་
དང་བདེ་སོགས་དེའི་ངོ་བོར་སྣང་བའི་བློ་ཡིན་པའི་ཕྱིར་དེ་རིག་ཅིང་རྟོགས་པ་ཡིན་གྱི་གཞན་གྱི་བདེ་་་
སོགས་དེ་དེར་སྣང་བ་ཙམ་ཡོད་ ཀྱང་རང་གི་ཡིད་དེ་དེ་ལས་སྐྱེས་པ་མ་ཡིན་པའི་ཕྱིར་སྤྱོད་པ་མིན་ནོ་ཞེ་་་་་
ན། དམིགས་པར་བྱེད་པ་གཞན་ལ་ཡང། །གཉིས་འདི་གདོན་མི་ཟ་བར་ཡོད། །གཞན་གྱི་
བདེ་སོགས་དམིགས་པར་བྱེད་པ་ལ་ཡང་། དེ་ལས་སྐྱེས་པ་དང་དེར་སྣང་བ་གཉིས་པོ་འདི་གདོན་མི་ཟ་
བར་ཡོད་པར་འགྱུར་ཏེ། དེར་སྣང་བ་ནི་གྲུབ་ལ་དེ་ལས་མ་སྐྱེས་ན་དེའི་རྣམ་པ་གསལ་བར་མི་རུང་བའི་
ཕྱིར་རོ། །ཅི་སྟེ་དེ་ལས་སྐྱེས་མིན་ཞིང༌། །དེར་སྣང་ཅན་ཡང་མ་ཡིན་ན། །བློ་དེ་ཡུལ་
མེད་ཅན་དུ་འགྱུར། །གཞན་གྱི་བདེ་སོགས་འཛིན་པའི་བློ་དེ་ནི་ཆོས་ཅན་ནོ། །ཡུལ་མེད་པ་ཅན་
དུ་འགྱུར་ཞེས་པ་ནི་ཐལ་བའོ། །གཞན་གྱི་བདེ་སོགས་དེ་ལས་སྐྱེས་པ་ཡང་མ་ཡིན་ཞིང༌། དེར་སྣང་བ་
ཅན་ཡང་མ་ཡིན་ལ་དེ་ལས་གཞན་པ་ཡུལ་དུ་བྱེད་པའི་ཡུལ་ཅན་གྱི་ཤེས་པ་ཡང་མ་ཡིན་པའི་ཕྱིར་འདོད་་་་
ཆགས་ལ་སོགས་པ་མྱོང་བ་བཞིན་ནོ། །ཞེས་པ་རང་བཞིན་ནོ། །གཞན་གྱི་བདེ་སོགས་ཀྱི་རང་མཚན་
ལས་སྐྱེས་པ་མ་ཡིན་ཡང་། བློ་དེ་ཡུལ་མེད་པ་ཅན་དུ་མི་འགྱུར་ཏེ། ་གཞན་གྱི་བདེ་སོགས་ཀྱི་སྤྱི་འཛིན་
པའི་ཕྱིར་རོ་ཞེ་ན། དེ་མ་བཟུང་ན་སྤྱི་དག་ཀྱང། །མི་འཛིན་དེ་ནི་ཅུང་ཟད་ཀྱང། །དངོས་མིན་
ཞེས་ཀྱང་བཤད་ཟིན་ཏོ། །བདེ་སོགས་གྱི་གསལ་བ་རང་མཚན་དེ་མ་བཟུང་ན་སྤྱི་ཡང་འཛིན་པར་མི་
འགྱུར་ལ། བརྗོད་བྱ་ཉིད་ཕྱིར་དེ་དངོས་མིན། །ཞེས་པ་ལ་སོགས་པའི་རིགས་པས་སྤྱི་དེ་ནི་ཅུང་ཟད་
ཀྱང་དངོས་པོར་ཡོད་པ་མ་ཡིན་ནོ། །ཞེས་ལན་གཅིག་མིན་པར་བཤད་ཟིན་ཏོ། །
དེ་ཕྱིར་དོན་སྣང་བ་དེ་ནི། །བློ་དེ་ལས་གཞན་མིན་དེས་ན། །མངོན་སུམ་དང་ནི་
བདག་རིག་གྲུབ། །བློ་རང་རིག་མིན་པའི་ཕྱོགས་ལ་སྐྱོན་ཡོད་པ་དེའི་ཕྱིར་དཀར་སོགས་དོན་དུ་སྣང་
བ་དེ་དག་ནི་དཀར་འཛིན་གྱི་བློ་དེ་ལས་གཞན་མ་ཡིན་པར་གྲུབ་ཅིང་དཀར་འཛིན་གྱི་བློ་དེ་མངོན་སུམ་དུ་་
གྲུབ་ལ་དེ་ཉིད་རང་གསལ་བར་གྲུབ་པ་དེས་ན་བློ་དེའང་མངོན་སུམ་ཉིད་དང་རང་རིག་པ་ཉིད་དུ་གྲུ ་་་་་
བོ། །གལ་ཏེ་གཞན་གྱི་བདེ་སོགས་དེ་ལ་རང་གིས་འཛིན་པར་བྱེད་པའི་ཚུལ་ཀྱང་གཞན་གྱི་བདེ་
སོགས་དེ་ལྐོག་གྱུར་ཡིན་པས་མངོན་སུམ་ཉིད་མ་ཡིན་པར་འཛིན་པའི་ཕྱིར་དགའ་བ་དང་གདུང་བའི་་་་
ཁྱད་པར་དུ་མི་འགྱུར་བ་ཡིན་ནོ་ཞེ་ན། དོན་མཚུངས་ཐ་དད་དེ་གང་ལས། །རང་གི་བདེ་སོགས་
དང་གཞན་གྱི་བདེ་སོགས་གཉིས་ཀའང་བློ་གཞན་གྱིས་འཛིན་པར་དོན་མཚུངས་པ་ཅན་ལ་གཞན་གྱི་བདེ་
སོགས་ལྐོག་གྱུར་དང་རང་གི་བདེ་སོགས་མངོན་གྱུར་གྱི་ཁྱད་པར་ཐ་དད་པ་དེ་ནི་རྒྱུ་གང་ལས་ ཡིན་ཏེ།
348



:།
གཉིས་ཀའང་མངོན་སུམ་ཉིད་དམ་ལྐོག་གྱུར་ཉིད་དུ་མཚུངས་པར་འགྱུར་རོ། །བདག་གི་བདེ་སོགས་ནི་
བདག་གིས་མྱོང་བར་འགྱུར་བ་མ་མཐོང་བའི་ལས་ཡོད་པའི་ཕྱིར་བདག་གིས་མྱོང་བར་ངེས་པ་ཡིན་ལ། །
ག ཞན་གྱི་བདེ་སོགས་ནི་བདག་གིས་མྱོང་བར་འགྱུར་བའི་ལས་མེད་པས་མི་མྱོང་ངོ་ཞེས་པ་དང་། གཞན་
གྱི་ལུགས་ལ་བདག་གི་བདེ་སོགས་དང་བདག་གི་ཡིད་གཉིས་བདག་གི་དོན་གཅིག་ལ་ལྡན་ཞིང་འདུ་་་་་་་
བས། མྱོང་བར་ངེས་པ་ཡིན་ལ། ། གཞན་གྱི་བདེ་སོགས་དང་བདག་གི་ཡིད་གཉིས་བདག་གི་དོན་
གཅིག་ལ་འདུ་བ་མེད་པས་མ་ཡིན་ནོ་ཞེས་པ་དང༌། སོགས་པས་བསྡུས་པ་དབང་ཕྱུག་མཉེས་པས་
བདག་གི་བདེ་བ་མྱོང་བར་ངེས་པ་ཡིན་ཞིང་། གཞན་གྱི་སྡུག་བསྔལ་མྱོང་བར་མི་འགྱུར་བ་དང་། །
དབང་ཕྱུག་མ་མཉེས་པ་ལས་རང་གི་སྡུག་བསྔལ་མྱོང་བར་ངེས་པ་དང་གཞན་གྱི་བདེ་བ་མྱོང་བ་མ་ཡིན་ཞེ་་
ན། གཞན་ནི་རྣམ་ཀུན་འཛིན་མི་འགྱུར། །མྱོང་བའི་དབྱེ་བའང་བསལ་ཟིན་ཏོ། །གཞན་
གྱི་བདེ་སོགས་ལ་བདག་གིས་མྱོང་བར་འགྱུར་བའི་ལས་དང་བདག་དང་དོན་གཅིག་ལ་འདུ་བ་ལ་སོགས་པ་
མེད་ན་གཞན་གྱི་བདེ་སོགས་གཞན་གྱིས་རྣམ་པ་ཀུན་ཏུ་འཛིན་པ་མི་སྲིད་པར་འགྱུར་ལ། དེ་ལྟ་ན་རྣལ་
འབྱོར་པས་གཞན་གྱི་སེམས་ཤེས་པའང་མི་སྲིད་ པར་འགྱུར་རོ། །བདག་གི་བདེ་སོགས་དང་གཞན་གྱི་
བདེ་སོགས་གཉིས་ཀ་བློ་གཞན་གྱིས་གཞན་འཛིན་པར་མཚུངས་པ་ལ་བདག་གི་བདེ་སོགས་མྱོང་ལ་གཞན་་་་
གྱི་བདེ་སོགས་མྱོང་བ་མ་ཡིན་ནོ་ཞེས་པའི་ དབྱེ་བ་ཐ་དད་པ་མི་འཐད་པར་སྔར་བསལ་ཟིན་ཏེ། རྣམ་ པ་
ཤར་བས་མྱོང་ན་ནི་གཞན་གྱི་བདེ་སོགས་ཀྱང་མྱོང་བར་འགྱུར་ལ་བདེ་སོགས་ཀྱི་ངོ་བོར་སྐྱེས་པས་མྱོང་་་་་་
བར་འཇོག་ན་བདེ་སོགས་རང་རིག་པར་འགྱུར་རོ། །གང་དག་རྣལ་འབྱོར་མངོན་སུམ་གྱིས། །
གཞན་གྱི་བདེ་བ་ལ་སོགས་པ། །མྱོང་ལ་ཉམས་མྱོང་མཚུངས་པས་ན།	།དེ་ཡང་དེ་བཞིན་
གདུང་བར་འགྱུར། །རྒྱང་འཕེན་པ་དང་དཔྱོད་པ་བ་མ་ཡིན་པ་ཆོས་འདི་པ་དང་གཟེགས་ཟན་ལ་
སོགས་པ་གཞན་པ་དག་ཀྱང་རྣལ་འབྱོར་པ་འདོད་པ་ཡིན་པས་རྣལ་འབྱོར་མངོན་སུམ་འདོད་པ་གང་དག་
རྣལ་འབྱོར་མངོན་སུམ་གྱིས་དམྱལ་བ་ལ་སོགས་པ་གཞན་གྱི་སྡུག་བསྔལ་དང་བདེ་བ་ལ་སོགས་པ་མྱོང་བ་
དང་། རང་གི་ཡིད་དོན་གཞན་གྱིས་བདེ་སོགས་དོན་གཞན་མྱོང་བ་དང་ཉམས་སུ་མྱོང་བ་མཚུངས་པས་་་
རྣལ་འབྱོར་པ་དེ་ཡང་དམྱལ་བ་པ་བཞིན་དུ་གདུང་བར་འགྱུར་རོ། །
གལ་ཏེ་ལྕགས་སྲེག་ལ་སོགས་པའི་ཡུལ་དང་རྣལ་འབྱོར་པའི་ལུས་ཀྱི་དབང་པོ་འདུས་པ་མེད་་བ་
པས་རྐྱེན་གསུམ་ཚོགས་པ་ལས་བྱུང་བའི་སྡུག་བསྔལ་ནི་རྣལ་འབྱོར་པ་དེ་དག་ལ་ནི་སྐྱེ་བ་མིན་ནོ་་་་
ཞེ་ན། སྡུག་བསྔལ་སྐྱེས་པར་འགྱུར་ཉིད་ནི ། ། སྡུག་བསྔལ་མྱོང་མིན་འོན་ཀྱང་ནི། }
349
-



སྡུག་བསྔལ་ཤེས་པ་སྐྱེས་པ་ཡིན། །ཁྱེད་ཀྱི་ལུགས་ལ་བློ་དེ་ཉིད་སྡུག་བསྔལ་གྱི་ངོ་བོར་སྐྱེས་པར་
གྱུར་པ་ཙམ་ཉིད་ནི་སྡུག་བསྔལ་མྱོང་བ་མིན་པར་འདོད་ལ། ། འོན་ཀྱང་ནི་སྡུག་བསྔལ་དོན་གཞན་ཡུལ་
དུ་བྱས་པའི་ཡུལ་ཅན་གྱི་ཤེས་པ་ཡིད་དོན་གཞན་གྱིས་བཟུང་བ་ལ་སྡུག་བསྔལ་ཉམས་སུ་མྱོང་བར་འདོད་་་་
པའི་ཕྱིར། རྣལ་འབྱོར་པ་དེ་ལས་ ཡང་སྡུག་བསྔལ་དོན་གཞན་ཡུལ་དུ་བྱས་པའི་ཡུལ་ཅན་གྱི་ཤེས་པ་དོན་
གཞན་སྐྱེས་པ་ཡིན་པའི་ཕྱིར་རྣལ་འབྱོར་པ་ཡང་དམྱལ་བ་པ་བཞིན་དུ་གདུང་བར་ཐལ་བ་བཟློག་པ་མེད་་་་་
དོ། །
གསུམ་པ་བཀག་པ་ལ་མི་འཐད་པ་སྤང་བ་ནི། འོ་ན་ཁྱེད་ཀྱི་ལུགས་ལ་ཡང་། རྣལ་འབྱོར་པས་
གཞན་གྱི་བདེ་སྡུག་ལ་སོགས་པ་མངོན་སུམ་དུ་རྟོགས་པའི་ཕྱིར་རྣལ་འབྱོར་པ་གདུང་བར་ཐལ་བའི་སྐྱོན་་་་
ཡོད་པ་མ་ཡིན་ནམ་ཞེ་ན། སྡུག་བསྔལ་ལ་སོགས་མྱོང་མིན་པར། །གདུང་དང་ཕན་འདོགས་
རྒྱུ་མ་ཡིན། །གང་ཚེ་རང་ཉིད་སྡུག་བསྔལ་གྱི། །རང་གི་ངོ་བོར་སྣང་བ་ནི། །གདུང་ཡིན་
དེ་དམིགས་ཤེས་ཡིན་པ། །དེ་ཚེ་དེ་ལྟར་ཐལ་མི་འགྱུར། །རྣལ་འབྱོར་པ་ལ་གཞན་གྱི་སྡུག་བསྔལ་
ལ་སོགས་པ་དམིགས་པ་ཡིན་གྱི་མྱོང་བ་མིན་པའི་ཕྱིར་གཞན་གྱི་སྡུག་བསྔལ་གྱིས་གདུང་བ་དང༌། གཞན་
གྱི་ཕན་འདོགས་པར་བྱེད་པའི་རྒྱུ་མ་ཡིན་ནོ། །གང་གི་ཚེ་བློ་རང་ཉིད་སྡུག་བསྔལ་གྱི་ངོ་བོར་སྣང་ཞིང་
སྐྱེས་པ་ནི་གདུང་བར་འགྱུར་བ་ཡིན་ལ་རྣལ་འབྱོར་པ་ལ་ནི་གཞན་གྱི་སྡུག་བསྔལ་དེ་དམིགས་པའི་ཤེས་པ་་་
སྐྱེས་པ་ཙམ་ཡིན་པས་སྡུག་བསྔལ་དམིགས་པ་དེ་ཡིས་རྣལ་འབྱོར་པ་གདུང་བར་ཐལ་བར་མི་འགྱུར་རོ། །
དམིགས་པ་ཙམ་ལས་ཉམས་སུ་མྱོང་བ་མ་ཡིན་པའི་རྒྱུ། དེས་ན་ཤེས་པ་ཐམས་ཅད་ཀྱི། །དམིགས་
མྱོང་དག་ནི་ཐ་དད་ཡིན། །ཏེ། དོན་དང་འདྲ་བ་དམིགས་པ་སྟེ། །རང་ཉིད་གསལ་བ་
བདག་མྱོང་ཡིན། །དོན་དང་འདྲ་བར་སྐྱེས་པ་ན་དམིགས་པ་སྟེ། དམིགས་པར་བྱེད་པའི་དོན་གྱིས་
ན་དམིགས་པའོ། །ཊི་ཀ་ལས་རང་ཉིད་ནི་ཆོས་གཞན་གྱི་ཁྱད་པར་དང་བྲལ་བར་རིག་ཅིང་ཉམས་སུ་
མྱོང་བའོ། །དེ་ཅི་འདྲ་བ་ཞིག་ཅེ་ན་གསལ་བ་སྟེ་རབ་ཏུ་གསལ་བའི་ངོ་བོ་རྟོགས་པའི་ རང་བཞིན་ཞེས་
བྱ་བའི་ཐ་ཚིག་གོ། །ཞེས་འབྱུང་བས་རང་ཉིད་གསལ་བའི་ངོ་བོར་སྐྱེས་པ་དེ་ཉིད་གསལ་བྱེད་གཞན་ལ་མ་
ལྟོས་པར་མྱོང་བ་ནི་བདག་ཉིད་ཀྱིས་མྱོང་བ་ཞེས་བྱའོ། །དོན་སྔོན་པོ་ལ་སོགས་པ་ནི་དམིགས་པ་ཙམ་ལ་
མྱོང་བའི་ཐ་སྙད་དུ་བྱས་པ་ཡིན་ནོ། །
གཉིས་པ་རྗེས་དཔག་གིས་གྲུབ་པ་དགག་པ་ལ་ལྔ་སྟེ། རང་བློ་སྒྲུབ་པའི་ རྗེས་དཔག་དགག་པ་དང༌།
གཞན་བློ་སྒྲུབ་པའི་ རྗེས་དཔག་ཀྱང་ཁེགས་པར་ཐལ་བ་དང་། ཡུལ་མེད་པའི་བློ་སྒྲུབ་པའི་ རྟགས་ཁེགས་
350
E-



པར་ཐལ་བ་དང་། བློ་གཞན་གྱིས་སྒྲུབ་པ་དགག་པ་དང་། མཐོང་བ་ལ་ངེས་པ་མི་འཐད་པར་ཐལ་
བའོ། །
དང་པོ་ལ་ལྔ་ལས། དང་པོ་རྣམ་པར་བརྟགས་ལ་དགག་པ་ནི། གཞན་ཡང་མངོན་སུམ་མེད་
པ་ན། །བློ་ནི་རྟགས་ལས་རྟོགས་པར་འགྱུར། །དེ་ཡང་དབང་པོ་དོན་ནམ་བློ། །ཡང་ན་
ཡིད་བྱེད་སྔ་མར་འགྱུར། །རྒྱུ་འབྲས་ཚོགས་པ་འདི་དག་ལས། །འབྲེལ་བ་ཅན་གཞན་
ཡོད་མིན་ཏེ། །ནུས་པ་མཐོང་བ་མེད་ཕྱིར་རོ། །བློ་མངོན་སུམ་མ་ཡིན་པ་ལ་གནོད་པར་བྱེད་པ་
གཞན་ཡང་ཡོད་དེ། རང་གི་བློ་ནི་མངོན་སུམ་གྱིས་རྟོགས་པ་མེད་པར་གྱུར་ན། བློ་རྟོགས་པར་བྱེད་པ་
ནི་རྟགས་ལས་རྟོ གས་ པར་ བྱེད་དགོས་པར་འགྱུར་ལ། རྟགས་དེ་ཡང་མིག་ལ་སོགས་པའི་དབང་པོ་ལྔ་
འམ། གཟུགས་ལ་སོགས་པའི་དོན་ལྔའམ། མིག་གི་རྣམ་པར་ཤེས་པ་ལ་སོགས་པའི་བློ་རྣམ་པར་ཤེས་
པ་ལྔའམ། ཡང་ན་ཡིད་ལ་བྱེད་པ་སྔ་མ་སྟེ་དེ་རྣམས་ལས་གང་ཞིག་རྟགས་སུ་འགྱུར་བ་ཡིན། དབང་པོ་
དང་དོན་དང་ཡིད་ལ་བྱེད་པ་རྣམས་ནི་རྣམ་པར་ཤེས་པའི་རྒྱུ་ཡིན་ལ་རྒྱུ་དེ་དག་གི་འབྲས་བུ་ནི་བློ་རྣམ་པར་
ཤེས་པ་ལྔ་སྟེ། རྒྱུ་འབྲས་ཚོགས་པ་འདི་དག་ལས་གཞན་དུ་གྱུར་པའི་འབྲེལ་བ་ཅན་གཞན་བདག་ཡིད་
ཕྲད་པ་ལ་སོགས་པ་ཡོད་པ་མ་ཡིན་ཏེ། དེ་དག་ལས་གཞན་པ་བདག་ལ་སོགས་པའི་ནུས་པ་མཐོང་བ་
མེད་དེ། བདག་རྟག་པ་ལ་ལྡོག་པ་མེད་པའི་ཕྱིར་རོ། །དེ་ལ་འཁྲུལ་ཕྱིར་དབང་པོ་མིན། །དོན་
ཡང་དེ་བཞིན་བློ་ཡིད་བྱེད། །ཤེས་ཡིན་དེ་ཡང་མ་གྲུབ་ཕྱིར། །མ་གྲུབ་པ་ནི་རྟགས་ཉིད་
མིན། །བློ་རྣམ་ཤེས་སྒྲུབ་པ་དེ་ལ་དབང་པོའི་རྟགས་སུ་བཀོད་པ་དེ་ནི་ཡང་དག་པའི་ རྟགས་མ་ཡིན་ཏེ།
འཁྲུལ་བའི་ཕྱིར། མེས་དུ་བ་སྒྲུབ་པར་བྱེད་པ་བཞིན། ཞེས་པ་འགལ་བའི་ཁྱབ་བྱ་དམིགས་པའོ། །
དབང་པོ་ཙམ་ཚད་མས་གྲུབ་ན་བློ་ཙམ་ལ་མི་འཁྲུལ་ནའང་དབང་པོ་ནི་མངོན་སུམ་གྱིས་མི་འགྲུབ་ཅིང་་་་་་
རྗེས་དཔག་གིས་གྲུབ་དུ་ཚུད་ནའང་བློ་གྲུབ་པ་ལ་མ་ལྟོས་ན་རྟགས་སུ་མི་རུང་ལ་བློ་གྲུབ་པ་ཉིད་ལ་ལྟོས་ན་་་
བློ་ཉིད་མ་གྲུབ་ལ་མིག་གི་དབང་པོ་ལ་སོགས་པ་ལས་ནི་རྒྱུས་འབྲས་བུ་དཔོག་པ་ཡིན་པས་འཁྲུལ་བ་ཅན་་་་་
ཡིན་ནོ། །དོན་ལྔ་རྟགས་སུ་བཀོད་ན་ཡང་དབང་པོ་དེ་བཞིན་དུ་འཁྲུལ་བ་ཅན་ཡིན་ཏེ། དོན་ཡང་
བློའི་རྒྱུ་ཙམ་ཡིན་པས་སོ། །བློ་རྣམ་པར་ཤེས་པ་ཡང་ཡིད་ལ་བྱེད་པ་སྔ་མ་ནི་ཤེས་པ་ཡིན་ལ། ཤེས་པ་
དེ་ཡང་མ་གྲུབ་པའི་ཕྱིར། གང་མ་གྲུབ་པ་དེ་ནི་རྟགས་མ་ཡིན་ཏེ། བདག་གི་ཡོན་ཏན་བཞིན་བློ་ཡི་
བྱེད་ཀྱང་མ་གྲུབ་པའོ། །ཞེས་པའང་འགལ་བའི་ཁྱབ་བྱ་དམིགས་པའོ། །
གཉིས་པ་དོན་གསལ་རྟགས་སུ་འདོད་པ་དགག་པ་ནི། གལ་ཏེ་དོན་མ་ཤེས་ན་བློ་མི་འགྲུབ་པས་
351



W
བུམ་པ་ལ་སོགས་པའི་དོན་གསལ་བ་ན་བདག་ལ་བློ་ཡོད་དེ། དོན་གསལ་བའི་ཕྱིར་རོ་ཞེས་རྟགས་སུ་ཡིན་
པར་འདོད་དོ་ཞེ་ན། དེ་ཉིད་ཤེས་མིན་ནམ། །ཏེ་དོན་གསལ་བ་དེ་ཉིད་ནི་ཤེས་པ་ཡིན་ལ་ཤེས་པ་
དེ་ནི་མ་གྲུབ་བོ་ཞེས་པའི་དོན་ཏོ། །དོན་གསལ་བ་ཤེས་པ་མ་ཡིན་གྱི་བློས་གསལ་བར་གྱུར་པའི་དོན་
ཁྱད་པར་ཅན་ཡིན་པས་དོན་ཁྱད་པར་ཅན་དེ་རྟ གས་སུ་འདོད་དོ་ཞེ་ན། འདིས་ནི་གསལ་གྱུར་དོན་
བསལ་ཏེ། །གསལ་བ་ཉམས་སུ་མྱོང་མིན་ན། །དེ་ཡིས་གསལ་གྱུར་མི་ངེས་ཕྱིར། །དོན་
གསལ་བ་ནི་ཤེས་པ་ཡིན་ལ་ཤེས་པ་ནི་མ་གྲུབ་བོ་ཞེས་བྱ་བའི་རིགས་པ་འདིས་ནི་བློས་གསལ་བར་བྱས་པའི་
དོན་ཁྱད་པར་ཅན་བློ་སྒྲུབ་པའི་རྟགས་སུ་འདོད་པ་ཡང་བསལ་བ་ཡིན་ཏེ། བློ་གསལ་བ་དེ་དངོས་སུ་
ཉམས་སུ་མྱོང་ཞིང་ཚད་མས་གྲུབ་པ་མིན་ན་བློ་དེ་ཡིས་གསལ་བར་གྱུར་པའི་དོན་མི་ངེས་པའི་ཕྱིར་རོ། །
འོན་ཏེ་གསལ་བ་ཞེས་བྱ་བ་དེ་བློའམ་བློས་ཁྱད་པར་དུ་བྱས་པ་མ་ཡིན་གྱི་བུམ་པ་ལ་སོགས་པ་དོན་དེ་་་་
ཉིད་ཀྱི་ཁྱད་པར་སྔར་མི་གསལ་བ་ལས་ཕྱིས་གསལ་བར་གྱུར་པ་འགའ་ཞིག་ཡིན་པར་འདོད་དོ་ཞེ་་་༌
ན། སྐྱེ་བ་དང་ནི་འཇིག་མེད་པའི། །དོན་ལ་ཁྱད་པར་འགའ་ཡང་མེད། །ཕྱི་རོལ་གྱི་
དོན་ནི་རྟག་པ་ཡིན་ན་ནི་སྐྱེ་བ་དང་འཛིན་པ་མེད་པའི་དོན་ལ་སྔར་མི་གསལ་བ་གསལ་བ་ལ་སོགས་པའི་་་
ཁྱད་པར་འགའ་ཡང་མེད་པས་དོན་གྱི་ཁྱད་པར་གསལ་བ་རྟགས་སུ་མི་འཐད་དོ། །གལ་ཏེ་དོན་ལ་སྐྱེ་
འཇིག་མེད་ཀྱང་བློའི་བྱེད་པས་སྔར་མི་གསལ་བ་ལས་ཕྱིས་གསལ་བ་འགྱུར་ཏེ་མར་མེས་བུམ་པ་གསལ་བར་
བྱས་པ་བཞིན་ནོ་ཞེ་ན། མ་ཡིན་ཏེ། བློ་ དང་སྒྲོན་མ་ནི་ཡུལ་ཇི་ལྟར་ཡོད་པ་ལྟར་ཡོད་པ་ལྟར་འཛིན་
པའམ་གསལ་བར་བྱེད་པ་ཡིན་གྱི་དོན་གྱི་སྐྱེད་བྱེད་མ་ཡིན་པའི་ཕྱིར་རོ། །དེས་ན་དོན་དུས་ཐམས་ཅད་
དུ་ཁྱབ་པའི་རྟག་པ་ལའང་བློས་ཀྱང་དེ་ལྟར་བཟུང་བའི་ཕྱིར་སྔར་མེད་ཀྱི་ཁྱད་པར་ཇི་ལྟར་རུང་། གལ་
ཏེ་དོན་སྐྱེ་འཇིག་མེད་པའི་རྟགས་མ་གྲུབ་སྟེ། ་ སྔར་དོན་དེ་མི་གསལ་བའི་རང་བཞིན་དུ་ཡོད་པ་དེ་ལོག་
ནས་ཕྱིས་གསལ་བའི་རང་བཞིན་དུ་སྐྱེ་བར་འདོད་དོ་ཞེ་ན། འོ་ན་ཤེས་པ་ཐམས་ཅད་སྐད་ཅིག་མ་ཡིན་་་་་
པའི་ ཕྱིར་འབྲས་བུ་ཤེས་པའི་སྐད་ཅིག་སོ་སོར་སྐྱེ་བའི་ཚེ་དེའི་རྒྱུར་འདོད་པའི་དོན་ཡང་སྐད་ཅིག་རེ་རེ་
ལ་འཇིག་པར་འགྱུར་ཏེ། རྒྱུ་འབྲས་དུས་མཉམ་པ་མི་རུང་བའི་ཕྱིར་རོ་ཞེས་མཛོད་ལས་འཆད་ཅིང་།
སྐད་གཉིས་སྨྲ་བས་ཀྱང་། སྐྱེ་འཇིག་ཅན་ལ་ཁྱད་པར་རིགས་པ་ལས། སྐྱེ་བ་དང་ནི་འཇིག་མེད་པའི། །
དོན་ལ་མི་འདྲ་བའི་ཁྱད་པར་འགའ་ཡང་མེད་དོ། །དོན་དེ་སྐྱེ་འཇིག་ཏུ་འདོད་ན་ཡང་། ཤེས་པ་སོ་
སོར་སྐད་ཅིག་གིས་འཇིག་པ་བཞིན་དུ། དེའི་རྒྱུ་དོན་ཡང་སྐད་ཅིག་གིས་འཇིག་པར་ཐལ་བར་འགྱུར་ལ།
དོན་མི་འཇིག་ན་འབྲས་བུ་རྣམ་ཤེས་ཀྱང་མི་འཇིག་པར་འགྱུར་རོ་ཞེས་འཆད་པ་ནི། དཀའ་འགྲེལ་ལས་
352



དོན་དེ་སྐྱེ་བ་དང་འཇིག་པར་འདོད་པ་དེའི་ཚེ། རྣམ་ པར་ཤེས་པ་སྐད་ཅིག་མ་ཉིད་ཡིན་པའི་ཕྱིར་ཤེས་
པ་རེ་རེ་སྐྱེ་བ་ལ་དེའི་རྒྱུར་གྱུར་པའི་དོན་ཡང་འཇིག་པ་ཐོབ་པར་འགྱུར་ཏེ་ཞེས་འབྱུང་བའི་དོན་དུ་་་་་་་་
བསམས་ནའང༌། དོན་སྐྱེ་འཇིག་ཏུ་འདོད་ན། དོན་འཇིག་པར་ཐལ་ཞེས་པའི་ཐལ་བ་འདི་ག་ལ་བརྗོད།
འདི་དག་གཞུང་གི་དགོངས་པར་མ་མཐོང་ངོ་། །ཁོ་བོས་ནི་བློ་ཡིས་དོན་ལ་སྔར་མེད་པའི་ ཁྱད་པར་
བསྐྱེད་པ་དང་ཁྱད་པར་མེད་པ་འཇིག་པ་བྱས་པ་མེད་པའི་དོན་དེ་ལ་ཁྱད་པར་འགའ་ཡང་བློས་བསྐྱེད་པ་་་
འགའ་ཡང་མེད་ལ། སྔར་མེད་ཀྱི་ཁྱད་པར་བློས་བསྐྱེད་པ་དེ་འདོད་ན་ཡང་ཤེས་པ་སོ་སོར་སྐད་ཅིག་གིས་
འཇིག་པ་བཞིན་དུ་དོན་ཡང་སྐད་ཅིག་གིས་འཇིག་པར་ཐལ་བར་འགྱུར་རོ་ཞེས་པ་ནི་རྒྱུན་ལས་འབྱུང་བའི་
དོན་ཡིན་ནོ། །གཞན་ཡང་དོན་གྱི་ཁྱད་པར་འབའ་ཞིག་བཟུང་བ་ཡིན་ན། དེ་ཡང་ཤེས་པའམ་ཤེས་
མ་གྱུར། །གལ་ཏེ་ཤེས་པ་རྟགས་ཡིན་ན། །ཤེས་པར་ཡོངས་སུ་བཅད་མེད་པར། །དེས་
ཤེས་ཞེས་བྱ་དེ་གང་ལས། །དོན་གྱི་ཁྱད་པར་གསལ་བ་དེ་ཡང་ཤེས་པར་གྱུར་པའམ། ཤེས་པར་མ་
གྱུར་པ་ཞིག་ཡིན། གལ་ཏེ་ཤེས་པར་གྱུར་པ་ཞིག་རྟགས་ཡིན་ན། རྟ གས་སུ་དགོད་བྱ་དེ་ཤེས་པར་
ཡོངས་སུ་བཅད་ཅིང་རྟོགས་པ་མེད་པར། རྟགས་ཤེས་པ་དེས་དོན་དེ་ཤེས་སོ་ཞེས་བྱ་བ་དེ་གང་ལས་གྲུབ་
པར་འགྱུར། བློ་རང་ཉིད་ཀྱིས་དོན་དེ་ཤེས་པར་གྱུར་པ་ཉིད་དུ་བཅད་ཅིང་རྟོགས་པ་མེད་ཀྱང་དོན་གྱི་
ཁྱད་པར་གསལ་བ་དེ་ནི་ཇི་ལྟར་བློ་གོ་བྱེད་དུ་འཐད་པ་ཡིན། དོན་གྱི་ཁྱད་པར་མཐོང་བའམ་གསལ་བ་
རྟ གས་ཡིན་གྱི་མཐོང་བ་ལ་མཐོང་བར་གྱུར་རོ་སྙམ་དུ་ཤེས་པ་རྟ གས་མིན་པས་ཤེས་པར་བཅད་པ་མེད་་་
ཀྱང་རྟགས་སུ་འགྱུར་རོ་ཞེ་ན། གཞན་གྱིས། །མཐོང་གྱུར། མཐོང་བ་ལ་མཐོང་བར་གྱུར་རོ་སྙམ་
དུ་ཤེས་པ་རྟགས་མ་ཡིན་ཞིང༌། མཐོང་བ་ཙམ་ཞིག་རྟ གས་ཡིན་ན་གཞན་གྱིས་མཐོང་བའི་བུམ་སོགས་
ཀྱང་རང་ལ་བློ་སྒྲུབ་པའི་རྟགས་སུ་འགྱུར་ཏེ། མཐོང་བ་ཙམ་ཞིག་ཡིན་པའི་ཕྱིར་རོ། །གཞན་གྱིས་
མཐོང་བའི་བུམ་སོགས་དེ་རང་གིས་ཡུལ་དུས་འགར་གང་མཐོང་བར་འགྱུར་བ་མེད་པས་དེ་རྟགས་སུ་་
མི་རུང་ལ་རང་གི་བློས་ཁྱད་པར་དུ་བྱས་པའི་དོན་གསལ་བ་དེ་རང་གིས་འགའ་ཞིག་ཏུ་མཐོང་བའི་ཕྱིར་་་་་་
རྟ གས་ཡིན་ནོ་ཞེ་ན། །ཁྱད་པར་དེ་གཞན་མཐོང་བ་ལའང། །ཡོད་ཕྱིར་རང་བློ་རྟོགས་པར་
འགྱུར། །བློ་སྒྲུབ་པའི་རྟགས་སུ་འདོད་པའི་དོན་གྱི་ཁྱད་པར་གསལ་བ་དེ་གཞན་གྱིས་མཐོང་བ་ལའང་
ཡོད་པའི་ཕྱིར་དེ་ཡང་རང་གི་བློ་རྟོགས་པར་བྱེད་པའི་ རྟ གས་སུ་འགྱུར་རོ། །དེ་ཕྱིར་རང་ཆོས་ལྟོས་
མེད་ཅན། །དོན་ཆོས་ཡན་གར་བ་ལས་ནི། །བློ་ནི་རྗེས་སུ་དཔག་མ་ཡིན། །ཤེས་པར་
ཡོངས་སུ་མ་བཅད་ན་རྟ གས་སུ་མི་རུང་བ་དེའི་ཕྱིར་བློ་རང་དང་འབྲེལ་བ་ཅན་གྱི་ཆོས་ལ་ལྟོས་པ་མེད་པ་་་་
353



ཅན་གྱི་དོན་ཆོས་ཡན་གར་བ་ལས་ནི་བློ་རྗེས་སུ་དཔག་པར་ནུས་པ་མ་ཡིན་ཏེ་བློ་དང་འབྲེལ་བ་ངེས་པ་མེད་
པའི་ ཕྱིར་རོ། །
གསུམ་པ་བློ་རྟགས་སུ་འདོད་པ་དགག་པ་ནི། བློ་རྟགས་མངོན་སུམ་གང་ཡིན་པ། །རང་ཆོས་
རང་བློ་ལས་གཞན་ཅི། །རྒྱུ་མཚུངས་པ་ལས་སྐྱེས་པ་དེ། །བློ་ལས་ཐ་དད་གང་ལས་
ཡིན། །བློ་རྟགས་སུ་འདོད་པ་དེ་མངོན་སུམ་དུ་མ་གྲུབ་ན་དེ་དང་འབྲེལ་བ་ངེས་པར་མི་ནུས་པའི་ཕྱིར་
རྟགས་སུ་མི་རུང་བས་འགའ་ཞིག་ཏུ་མངོན་སུམ་དུ་གྲུབ་དགོས་ལ་མངོན་སུམ་དུ་གྲུབ་པ་གང་ཡིན་པའི་བློ་་་
རང་གི་ཆོས་ནི་རང་གི་བློ་ལས་གཞན་པ་ཅི་ཞིག་ཡོད། བློ་ནི་ལྐོག་ཏུ་གྱུར་པས་དེ་ལས་ཇི་ལྟར་དཔོག་འོན་
ཏེ་བློ་རང་གི་ཆོས་ནི་བློ་དང་ཚོགས་པ་མཚུངས་པ་ལས་སྐྱེས་པ་བདེ་བ་ལ་སོགས་པ་ཡོད་པས་དེ་ལས་རྗེས་་་་
སུ་དཔོག་པར་བྱེད་དོ་ཞེ་ན། བདེ་སོགས་དེ་ནི་ཆོས་ཅན་ནོ། །བློ་ལས་ཐ་དད་གང་ལས་ཡིན་ཏེ། ཐ་
དད་མ་ཡིན་ནོ་ཞེས་པ་དམ་བཅའ་བའོ། །རྒྱུ་མཚངས་པ་སྟེ་བློའི་རྒྱུ་ལས་གཞན་མ་ཡིན་པ་ལས་སྐྱེས་པའི་
ཕྱིར་ཤེས་རབ་བཞིན་ནོ་ཞེས་པ་རང་བཞིན་ནོ། །་
བཞི་པ་དེ་ལས་གཞན་པ་རྟགས་སུ་འདོད་པ་དགག་པ་ནི། གཞན་སྐྱེས་དེ་ཡང་འཁྲུལ་བ་
ཅན། །གཟུགས་སོགས་ཡུལ་ནི་ལྔ་པོ་དང༌། །དབང་པོ་དང་ནི་དམིགས་པ་དག །མ་གཏོགས་
དེ་ཡི་འབྲས་བུ་གཞན། །ཉེ་བར་མཚོན་པ་མ་ཡིན་ནོ། །བློའི་རྒྱུ་ཚོགས་ལས་གཞན་པ་ལས་སྐྱེས་
པ་དེ་ཡང་བློ་སྒྲུབ་པར་བྱེད་པ་ལ་འཁྲུལ་བ་ཅན་ཡིན་ཏེ་འབྲེལ་བ་མེད་པའི་ཕྱིར་རོ། །རྒྱུན་ལས་མཐོང་
བར་གྱུར་པའི་ཡུལ་ལ་བདེ་བ་སྐྱེ་བ་དེ་ལས་རང་གི་བློ་རྗེས་སུ་དཔོག་གོ་ཞེ་ན། བདེ་བ་དེ་ཡང་གཞན་གྱི་
མ་ཡིན་ནོ་ཞེས་བྱ་བ་གང་ལས་ཞེས་པ་ལ་བརྟེན་ནས་མཛོད་ལས་དབང་པོ་དང་ཡིད་ལ་བྱེད་པ་ལས་གཞན་་
པའི་ཡུལ་ལས་སྐྱེས་པའི་བདེ་སོགས་ཀྱིས་བདག་གི་བློ་སྒྲུབ་བོ་ཞེ་ན། དེ་ཡང་འཁྲུལ་བ་ཅན་ཡིན་ཏེ་བདག་
གི་རྒྱུད་ཁོ་ན་དང་འབྲེལ་བར་མ་གྲུབ་པའི་ཕྱིར་རོ། །གཞན་གྱི་རྒྱུད་དང་མ་འབྲེལ་བར་ཡང་ཚད་མས་མི་
འགྲུབ་བོ། །བདག་གིས་གཞན་གྱི་བདེ་སོགས་མི་མྱོང་བའི་ཕྱིར་གྲུབ་བོ་ཞེ་ན་འོ་ན་དེ་བདག་རྒྱུད་དང་
འབྲེལ་བར་ཡང་མི་ཤེས་ཏེ་རང་རིག་མེད་པའི་ཕྱིར་རོ་ཞེས་འཆད་དོ། །བློ་དང་འབྲེལ་བ་ཅན་ནི།
གཟུགས་ལ་སོགས་པའི་ཡུལ་ལྔ་པོ་དང༌། མིག་ལ་སོགས་པའི་དབང་པོ་ལྔ་དང་། དམིགས་པར་བྱེད་
པའི་དོན་གྱིས་ན་དམིགས་པ་སྟེ་བློ་མིག་གི་རྣམ་པར་ཤེས་པ་ལ་སོགས་པ་ལྔ་པོ་དང༌། ཡིད་ལ་བྱེད་པ་དག་
མ་གཏོགས་པ་བློ་དེའི་འབྲས་བུ་འམ་འབྲེལ་བ་ཅན་དོན་གཞན་བློ་དེ་ཉེ་བར་མཚོན་ཞིང་གོ་བར་བྱེད་པའི་
རྟགས་ཡོད་པ་མ་ཡིན་ནོ། །
，
354



དེ་ལ་གཉིས་ནི་དབང་པོ་འདས། །དོན་ལྔ་དག་ལས་གཟུགས་མཐོང་ལས། །སྐྱེས་པ་
གཞན་དུ་སྲིད་བྲལ་བ། །གང་ཡིན་གཅིག་ཀྱང་རྟོགས་པ་མེད། །ཡུལ་ལ་སོགས་པ་དེ་ལ་དབང་
པོ་དང་བློ་རྣམ་པར་ཤེས་པ་གཉིས་ནི་རྟགས་སུ་མི་རུང་སྟེ། དབང་པོ་ལས་འདས་པ་ཉིད་ཀྱིས་ནམ་ཡང་
འབྲེལ་བ་ངེས་པར་མི་ནུས་པའི་ཕྱིར་རོ། །དེ་ཡང་དབང་པོ་ནི་བསྟན་དུ་མེད་ཅིང་བློ་ལྐོག་གྱུར་དུ་འདོད་
པས་སོ། །གཟུགས་སོགས་དོན་ལྔ་དག་ལས་ཆོས་ཅན་ནོ། །བློ་རྣམ་ཤེས་གང་ཡིན་གཅིག་ཀྱང་རྟོགས་
པ་མེད་དེ་དམ་བཅའ་བའོ། །གཟུགས་སོགས་དོན་ལྔ་ནི་མཐོང་བ་རྣམ་ཤེས་ལས་སྐྱེས་པ་སྲིད་པ་དང་
བྲལ་བ་ཞེས་བྱ་བའི་དོན་ནི། རྣམ་ཤེས་ཀྱི་རང་བཞིན་དང་འབྲས་བུ་གང་ཡང་མ་ཡིན་པའི་ཕྱིར་རོ། །
དཔེར་ན་ཀ་བས་བུམ་པ་བཞིན། ཞེས་པ་ཁྱབ་བྱེད་མ་དམིགས་པའོ། །གཟུགས་སོགས་དོན་ལྔ་ནི་མཐོང་
བ་རྣམ་ཤེས་ལས་མ་སྐྱེས་ན་གང་ལས་སྐྱེས་ཞེ་ན་གཞན་དུ་སྟེ། འབྱུང་བ་ལྔ་ པོ་དག་ལས་སོ། །མཛོད་
ལས། དོན་ལྔ་ནི་རྣམ་ཤེས་ལས་གཞན་ལས་སྐྱེས་པ་སྲིད་པ་དང་བྲལ་བ་གཅིག་ཀྱང་རྟོགས་པ་མེད་དེ་རྒྱུ་
གཞན་འབྱུང་བ་ལས་སྐྱེའོ། །ཞེས་འཆད་ནའང་། རྣམ་ཤེས་ཀྱི་རྒྱུ་ལས་གཞན་པ་ལས་སྐྱེས་པ་རྣམ་ཤེས་
སྒྲུབ་པའི་རྟགས་སུ་མི་རུང་ན་བརྗོད་དང་གཡོ་འགུལ་ལས་ཀྱང་རྣམ་ཤེས་མི་རྟོགས་པར་འགྱུར་ཏེ་རྣམ་ཤེས་
ཀྱི་རྒྱུ་ལས་གཞན་ལས་སྐྱེས་པའི་ཕྱིར་རོ། །མ་གྲུབ་ན་ནི་རྣམ་ཤེས་ཀྱི་རྒྱུ་ལས་སྐྱེས་པའི་ཕྱིར་རྣམ་ཤེས་
ཉིད་དུ་འགྱུར་ལ་དེ་ལྟ་ན་ཡང་རྣམ་ཤེས་རྣམ་ཤེས་སྒྲུབ་པའི་རྟགས་སུ་མི་རུང་ངོ༌། །དེ་ལྟ་ན་དབང་ཤེས་
ཀྱི་གཟུང་དོན་གྱི་སྐད་ཅིག་གཉིས་པ་ཡང་རྣམ་ཤེས་ཀྱི་རྒྱུ་ལས་སྐྱེས་པའི་ཕྱིར་རྣམ་ཤེས་སུ་འགྱུར་རོ་ཞེ་ན། །
དབང་ཤེས་ཀྱི་གཟུང་དོན་རྣམ་པར་ཤེས་པའི་རྒྱུ་ཡིན་ནོ་ཞེས་བྱ་བ་དེ་ཅི་ཞིག་གཟུང་དོན་རྐྱང་པ་དེ་རྣམ་་་་
པར་ཤེས་པའི་རྒྱུད་འདོད་དམ། རྐྱེན་གསུམ་ཚོགས་པའི་གཟུང་དོན་དེ་རྣམ་ཤེས་ཀྱི་རྒྱུར་འདོད། དང་
པོ་ནི་མ་ཡིན་ཏེ་ཁ་ཡར་བ་ལ་ནུས་པ་མེད་པའི་ཕྱིར་རོ། །རྐྱེན་གསུམ་ཚོགས་པ་དེ་རྣམ་ཤེས་ཀྱི་རྒྱུ་ཡིན་
མོད་ཀྱི་དབང་ཤེས་ཀྱི་གཟུང་དོན་གྱི་སྐད་ཅིག་གཉིས་པ་དེ་རྐྱེན་གསུམ་ཚོགས་པ་ལས་སྐྱེས་པར་ནི་མ་གྲུབ་་་
བོ། །དེས་ན་རྒྱུ་ཁ་ཡར་བ་ནི་རྒྱུ་བཏགས་པ་བ་ཡིན་ཏེ་འདོགས་པའི་རྒྱུ་མཚན་ནི་ཚོགས་པའི་ཡ་གྱལ་
ཡིན་པས་སོ། །དོགས་པ་ནི་འབྲས་བུ་དེ་ལ་རྒྱུ་དེ་ཡང་དགོས་པར་རྟོ གས་པའོ། །རྒྱུ་དངོས་ཡིན་ན་ནི་
ཁ་ཡར་བ་ལས་ཚོགས་པའི་འབྲས་བུ་སྐྱེ་བ་སྲིད་ པར་འགྱུར་རོ། །དེ་ལྟར་ཤེས་མེད་གང་ཡིན་དེ། །
རྟགས་ཞེས་བྱ་བ་བབ་ཅོལ་ཡིན། །རྒྱས་པར་བཤད་པ་དེ་ལྟར་བསྒྲུབ་བྱ་རྟོ གས་ཤིང་ཤེས་པ་མེད་
པའི་རྟགས་ལས་དཔོག་པ་ཞེས་བྱ་བ་ནི་མ་བརྟགས་པ་བབ་ཅོལ་དུ་སྨྲས་པ་ཁོ་ན་ཡིན་ནོ། །
ལྔ་པ་རང་བློ་སྒྲུབ་པའི་རྟགས་སྤྱིར་དགག་པ་ནི། རྟགས་ཆོད་ན་ཡང་དེ་དང་ནི། །ལྷན་ཅིག་
355



འབྲེལ་བ་མཐོང་མེད་པར། །ཇི་ལྟར་རྟོགས་འགྱུར་རྟགས་དག་ནི། །མ་མཐོང་བ་ཡི་གསལ་
བྱེད་མིན། །བློ་སྒྲུབ་པར་བྱེད་པའི་རྟགས་བློ་དང་འབྲེལ་བ་ཅན་ཞིག་ཡོད་དུ་ཚུད་ནའང་ཤེས་པ་ལྐོག་
གྱུར་དེ་དང་ནམ་ཡང་ལྷན་ཅིག་སྟེ་མི་འཁྲུལ་བའི་འབྲེལ་བ་མཐོང་ཞིང་ཚད་མས་ངེས་པ་མེད་པར་རྟགས་་་་
དེ་ལས་བློ་ཇི་ལྟར་རྟོགས་པར་འགྱུར་བ་ཡིན། རྟགས་ཞེས་བྱ་བ་ཡང་ཡུལ་དུས་གང་དུ་ཡང་གཏན་ནས་མ་
མཐོང་བ་རྟོ གས་པར་བྱེད་པ་མ་ཡིན་གྱི། སྔར་རྟགས་དེ་དང་བསྒྲུབ་པར་བྱ་བ་དེའི་འབྲེལ་བ་དཔེའི་སྟེང་དུ་
མངོན་སུམ་གྱིས་ངེས་པར་བྱས་ནས། ཡུལ་དུས་གཞན་དུ་རྟགས་མཐོང་བ་ལས་བསྒྲུབ་པར་བྱ་བ་མ་མཐོང་
བ་རྟོགས་པར་བྱེད་པ་ཡིན་ནོ། །གཞན་དུ་ནི་ལོང་བ་བརྒྱུད་པ་ཁོ་ནར་ཟད་དོ། །དེ་སྐད་དུ་ཡང་རྗེས་
སུ་དཔག་པ་ནི་མངོན་སུམ་སྔོན་དུ་འགྲོ་བ་ཅན་ཡིན་ཏེ་ཞེས་སོ། །བློ་སྒྲུབ་པའི་རྟགས་དེ་ཉིད་ལས་རང་
ལ་བློ་མ་གྲུབ་པའི་སྔར་བློ་དེ་ནི་གཞན་ཞིག་གྲུབ་པ་ཉིད་དུ་བྱས་ན་དེ་དེས་ཉིད་དུ་བརྗོད་ནས་ཕྱིས་་་་་
རང་ལ་སྒྲུབ་པར་བྱེད་དོ་ཞེ་ན་ནི། དེ་ལ་ཡང་ནི་དཔེ་གཞན་ཞིག །བསྒྲུབ་བྱ་ཡིན་ཕྱིར་ཐུག་མེད་
འགྱུར། །སྔར་གཞན་ལ་སྒྲུབ་པར་བྱེད་པ་དེ་ལ་དཔེ་གཞན་ཞིག་དགོས་པའི་ཕྱིར་ཐུག་པ་མེད་པར་
འགྱུར་རོ། །དེ་ཕྱིར་བློ་ལས་དོན་གྲུབ་ཀྱི། །དོན་ལས་ཇི་ལྟར་ཡང་དེ་མིན། །དེ་མ་གྲུབ་པར་
དོན་རང་ཉིད། །རབ་ཏུ་གྲུབ་པ་མེད་ཕྱིར་རོ། །དོན་ལས་བློ་སྒྲུབ་ན་སྔར་བཤད་པའི་སྐྱོན་དུ་འ གྱུར་
པ་དེའི་ཕྱིར་བློ་ལས་དོན་གྲུབ་པར་བྱེད་པ་ཡིན་གྱི་བློ་དང་མ་འབྲེལ་བའི་དོན་ལས་ཇི་ལྟར་ཡང་བློ་དེ་གྲུབ་་་་
པ་མིན་ཏེ། བློ་དེ་མ་གྲུབ་པར་དོན་རང་ཉིད་རབ་ཏུ་གྲུབ་པ་མེད་པའི་ཕྱིར་རོ། །བློ་མེད་པར་དོན་
གྲུབ་ན་ནི་ཐམས་ཅད་ཀྱིས་ཐམས་ཅད་མཐོང་བར་འགྱུར་རོ། །
གཉིས་པ་གཞན་བློ་སྒྲུབ་པའི་རྗེས་དཔག་ཀྱང་ཁེགས་པར་ཐལ་བ་ནི། མངོན་སུམ་བློ་དང་དེ་
ལས་ནི། །བརྗོད་དང་གཡོ་འགུལ་སོགས་མཐོང་ནས། །གཞན་སེམས་རྗེས་དཔག་མི་འགྱུར་
ཏེ། །བདག་ལ་འབྲེལ་བ་མཐོང་མེད་ཕྱིར། །རང་ལ་མངོན་སུམ་དུ་གྲུབ་པའི་བློ་དང་དེ་ལས་ནི་
བརྗོད་དང་གཡོ་འགུལ་ལ་སོགས་པ་འབྱུང་བའི་འབྲེལ་བ་མཐོང་ནས། གཞན་ལ་ཡང་བརྗོད་པ་ལ་སོགས་
པའི་རྟགས་མཐོང་ནས་གཞན་ལ་སེམས་ཡོད་པར་རྗེས་སུ་དཔོག་པར་འགྱུར་བ་ལས་བློ་ལྐོག་ཏུ་གྱུར་པ་ཡིན་
ན་བདག་ལ་བློ་དང་བརྗོད་སོགས་ཀྱི་འབྲེལ་བ་མཐོང་བ་མེད་པའི་ཕྱིར་གཞན་ལ་བརྗོད་པ་ལ་སོགས་པ་་་་་
མཐོང་ཡང་བློ་མི་རྟོ གས་པར་ཐལ་བར་འགྱུར་རོ། །
གསུམ་པ་ཡུལ་མེད་པའི་བློ་སྒྲུབ་པའི་རྟགས་ཁེགས་པར་ཐལ་པ་ནི། ཡིད་ཀྱི་བློ་ལ་དོན་གྱི་
རྟགས། །རབ་ཏུ་གྲུབ་པ་ཡོད་མིན་ཕྱིར། །བློ་ལྐོག་གྱུར་ཡིན་ན་མིག་ཤེས་ལ་སོགས་པ་ཡུལ་ཡོད་པའི་
356
L



བློ་གྲུབ་ཏུ་ཚུད་ནའང་ཡིད་ཀྱི་བློ་འགྲུབ་པ་མི་སྲིད་ པར་འགྱུར་ཏེ་དེ་ལ་དོན་གྱི་རྟགས་གྲུབ་པ་མི་སྲིད་ལ་བློ་ས་
མ་གྲུབ་པ་ཡང་རྟགས་སུ་མི་འགྱུར་བའི་ཕྱིར་རོ། །དེས་ན་ཡིད་ཀྱི་བློ་ནི་དོན་ལ་མི་ལྟོས་པར་བག་ཆགས་
སད་པ་ཙམ་ལས་འབྱུང་བ་ཡིན་ལ་རྣམ་པར་རྟོག་པ་ནི་བརྡ་དང་རྩོལ་བ་ཙམ་ལས་འབྱུང་བའི་ཕྱིར་དོན་་་་
དང་ལྡན་པ་མ་ ཡིན་ནོ། །
བཞི་པ་བློ་གཞན་གྱིས་སྒྲུབ་པ་དགག་པ་ལ་གཉིས་ལས། དང་པོ་དགག་པ་དངོས་ནི། ཁྱེད་ཀྱི་བློ་ནི་
བློ་གཞན་གྱིས། །ཇི་ལྟར་རབ་ཏུ་གསལ་བར་འགྱུར། །གསལ་མིན་བདག་ཏུ་མཚུངས་པའི་
ཕྱིར། །གསལ་བྱ་གསལ་བྱེད་གང་ལས་ཡིན། །རང་རིག་མི་འདོད་པ་ཁྱེད་ཀྱི་ལུགས་ལ་དོན་བློས་
གསལ་བར་བྱེད་པ་མི་འཐད་དེ། བློ་རང་ཉིད་མི་གསལ་བའི་ཕྱིར་རོ། །རང་ཉིད་མི་གསལ་ཡང་བློ་སྔ་
མ་མི་གསལ་བ་ནི་བློ་གཞན་ཕྱི་མ་ཡིས་གསལ་བར་བྱེད་དོ་ཞེ་ན། བློ་སྔ་མ་ནི་བློ་གཞན་ཕྱི་མ་ཡིས་ཇི་ལྟར་
རབ་ཏུ་གསལ་བར་འགྱུར་ཏེ། གཉིས་ཀའང་གསལ་བ་མ་ཡིན་པའི་བདག་ཉིད་དུ་མཚུངས་པ་ལ་སྔ་མ་
གསལ་བྱ་དང་། ཕྱི་མ་གསལ་བྱེད་ཀྱི་ངེས་པ་མི་འཐད་དེ། མུན་ཁུང་གི་བུམ་པ་དང་ཀ་བ་བཞིན་ནོ །།
གང་རང་གསལ་བར་མ་གྲུབ་པ་དེ་ནི་གཞན་གྱི་གསལ་བྱེད་མ་ཡིན་ཏེ་མུན་ཁུང་གི་བུམ་པ་བཞིན། བློ་ཕྱི་
མའང་རང་གསལ་བར་མི་འདོད་དོ་ཞེས་པ་ཁྱབ་བྱེད་མ་དམིགས་པའོ། །
གཉིས་པ་བཀག་པ་ལ་མི་འཐད་པ་སྤང་བ་ནི། རང་རིག་མེད་པས་བློ་མི་གསལ་ན། ཡུལ་ལའང་
རང་རིག་མེད་པའི་ཕྱིར་ཡུལ་ནི་ཇི་ལྟར་གསལ་བ་ཡིན་ཏེ་མི་གསལ་བར་འགྱུར་རོ་ཞེ་ན། གསལ་ལ་
ངོ་བོ་འཕོ་ཕྱིར་རོ། །ཡུལ་རང་གི་ངོ་བོ་གསལ་བ་མིན་ཡང་བློ་གསལ་བ་ལ་དོན་གྱི་ངོ་བོ་འཕོ་བའི་ཕྱིར་་་
ཤེས་པ་དེ་ཉིད་ལ་དོན་གསལ་བར་བཞག་པ་ཡིན་གྱི། འདི་ཡང་གསལ་བར་བྱ་བའི་དོན་གྱིས་གསལ་བ་
ཞེས་བརྗོད་པ་ཡིན་གྱི་གསལ་བར་བྱེད་པས་ནི་མ་ཡིན་ནོ། །གསལ་དེའང་དེ་ཡི་ངོ་བོ་ཉིད། །རང་
ཉིད་རབ་ཏུ་གསལ་བ་ཡིན། །དོན་གསལ་བ་ཞེས་བྱ་བ་དེ་ཡང་ཤེས་པ་དེ་དོན་དེའི་ངོ་བོ་ཉིད་བློ་རང་
ཉིད་རབ་ཏུ་གསལ་བ་ཡིན་གྱི་དེ་ལས་གཞན་པའི་དོན་གསལ་བ་ཞེས་བྱ་བ་མེད་དོ། །བློ་ལ་དོན་གྱི་རྣམ་
པ་འཕོས་པ་དེ་ལྟར་བློ་ཕྱི་མ་ལ་བློ་སྔ་མའི་རྣམ་པ་འཕོས་པས་གསལ་བར་འདོད་དོ་ཞེ་ན། བློ་སྔ་མ་ལ་
རང་རིག་ཡོད་ན། བློ་ནི་རང་ཉིད་རིག་པར་གྲུབ། །པའི་ཕྱིར་རིག་བྱེད་ཕྱི་མ་ལ་ལྟོས་པ་མ་ཡིན་ནོ། །
བློ་སྔ་མ་ལ་རང་རིག་ཡོད་པ། དེ་ལྟ་མིན་ན་ཡུལ་ཁང་ནི། །བློ་དང་ལྷན་ཅིག་ཆོས་མཚུངས་
ཉིད། །དེ་ཡུལ་ཡང་རང་མི་གསལ་བས་བློ་གསལ་བ་ལ་རྣམ་པ་གཏད་ནས་གསལ་བར་བྱེད་པ་ལྟར་ཤེས་
པ་སྔ་མའང་རང་མི་གསལ་བས་ཕྱི་མ་ལ་རྣམ་པ་གཏད་ནས་གསལ་བར་བྱེད་ན་བློ་སྔ་མ་དང་ཡུལ་ཡང་མི་
357



གསལ་བར་ཆོས་མཚུངས་པས་བེམ་པོ་ཉིད་དུ་ཐལ་བར་འགྱུར་རོ། །དེའི་ཕྱིར་ངེད་ཀྱི་བློ་རང་ཉིད། །
གསལ་བའི་ངོ་བོ་རབ་གསལ་ཞིང༌། །གཞན་དེར་ངོ་བོ་འཕོ་བ་ཡིས། །གསལ་བ་ན་ནི་
རབ་གསལ་ཉིད། །བློ་རང་རིག་པ་མ་ཡིན་ན་བཤད་མ་ཐག་པའི་སྐྱོན་ཡོད་པ་དེའི་ཕྱིར། ངེད་ཀྱི་
ལུགས་ལ་བློ་གསལ་བའི་ངོ་བོ་རང་ཉིད་གསལ་ཞིང་དོན་གཞན་མི་གསལ་བ་བློ་གསལ་བ་དེར་ངོ་བོ་འཕོ་བ་་་
ཡིས་བློ་དེ་གསལ་བ་ན་ནི་དོན་ཡང་རབ་ཏུ་གསལ་བ་ཉིད་དུ་བཞག་པའོ། །འདྲ་བ་ཡིན་ཡང་དེ་ཡིས་
ནི། །བློ་གཞན་རབ་ཏུ་གསལ་མི་འདོད། །རང་ཉིད་རབ་ཏུ་གསལ་ཕྱིར་དོན། །དེ་ཡི་ངོ་བོས་
རབ་གསལ་ཡིན། །དཔེར་སྒྲོན་གཉིས་བཞིན། བློ་ཕྱི་མ་ནི་སྔ་མ་དང་འདྲ་བ་ཡིན་ཡང་། བློ་ཕྱི་མ་
དེ་ཡིས་བློ་གཞན་སྔ་མ་རབ་ཏུ་གསལ་བར་མི་འདོད་དེ། བློ་སྔ་མ་རང་ཉིད་རབ་ཏུ་གསལ་བའི་ཕྱིར་རོ། །
དཔེར་སྒྲོན་མ་གཉིས་གསལ་བྱ་དང་གསལ་བྱེད་མ་ཡིན་པ་བཞིན་ནོ། །གང་རང་གསལ་བ་དེ་གཞན་གྱིས་
གསལ་བར་བྱེད་པ་མ་ཡིན་ཏེ། དཔེར་ན་སྒྲོན་མ་བཞིན། ཤེས་པ་སྔ་མ་ཡང་རང་གསལ་བའོ། །ཞེས་པ་
ཁྱབ་བྱེད་འགལ་བ་དམིགས་པའོ། །རང་མི་གསལ་བ་གསལ་བ་གཞན་གྱིས་གསལ་བར་བྱེད་ན་གསལ་བྱ་
དང་གསལ་བྱེད་དུ་འཐད་པ་ཡིན་ཏེ། མར་མེ་དང༌། །བུམ་པ་དག་ཀྱང་དེར་བརྟེན་ནས། །གསལ་
བྱ་གསལ་བྱེད་ངོ་བོ་ཡིས། །ཐ་སྙད་རབ་ཏུ་རྒྱས་པར་བྱེད། །བུམ་པ་ རང་མི་གསལ་བ་དེ་མར་མེ་
གསལ་བ་དེ་ལ་བརྟེན་ནས་གསལ་བར་བྱེད་པས་ན་གསལ་བྱ་དང་གསལ་བྱེད་ཀྱི་ཐ་སྙད་རབ་ཏུ་རྒྱས་པར་་་་
བྱེད་པ་ཡིན་ནོ། །
ལྔ་པ་མཐོང་བ་ལ་ངེས་པ་མི་འཐད་པར་ཐལ་བ་ནི། ཡུལ་དང་དབང་པོ་ཙམ་གྱིས་ནི། །མཐོང་
ཞེས་བྱ་བར་ངེས་མ་ཡིན། །དེས་ན་གང་ལས་འདིར་འགྱུར་བ། །གཞན་དེའང་མཐོང་བར་
གདོན་མི་ཟ། །ཤེས་པ་ལ་རང་རིག་མེད་ན་ཡུལ་དང་དབང་པོ་རུང་ཡུལ་གཅིག་དང་ཕྲད་པ་ཙམ་གྱིས་
དོན་སྔོན་པོ་ལ་སོགས་པ་མཐོང་དུ་ཚུད་ནའང་སྔོན་པོ་མཐོང་ངོ་ཞེས་བྱ་བར་ངེས་པ་སྲིད་པ་མ་ཡིན་ནོ། །
དེས་ན་སྔོན་པོ་མཐོང་བ་གང་ལས་མཐོང་ངོ་ཞེས་ངེས་པ་འདིར་འགྱུར་བ་དེས་ན་སྔོན་པོ་མཐོང་བ་དེའི་ཚེ་་
དོན་སྔོན་པོ་ལས་གཞན་ཤེས་པ་སྔོ་འཛིན་དེ་ཡང་མཐོང་ཞིང་རིག་པར་གདོན་མི་ཟ་བས་རང་རིག་པར་་་་་
གྲུབ་སྟེ་བློ་སྔ་མ་ལ་རང་རིག་མེད་ན་ཕྱི་མས་སྔ་མ་དེ་དྲན་པར་མི་རུང་བའི་ཕྱིར་རོ། །དེ་དག་ནི་སློབ་
དཔོན་རང་ཉིད་ཀྱི་རིགས་པས་རང་རིག་པར་སྒྲུབ་པའོ་ཞེས་སོ། །
བཞི་པ་དྲན་པའི་རྟགས་ཀྱིས་སྒྲུབ་པ་ལ་གཉིས་ལས། དང་པོ་མདོར་བསྟན་པ་ནི། དྲན་པ་ལས་
ཀྱང་བདག་རིག་གྲུབ། །དྲན་ པའི་རྟགས་ལས་ཚུལ་གཉིས་གྲུབ་པར་མ་ཟད་རང་རིག་ཉིད་ཀྱང་གྲུབ་
E
»
358



བོ། །ཞེས་དཀའ་འགྲེལ་ལས་འཆད་ལ། རྒྱུན་ལས། ཡུལ་ཤེས་དེའི་ཤེས་པ་ལ་བརྟེན་ནས་རང་རིག་གྲུབ་
པར་མ་ཟད་དྲན་པའི་རྟགས་ལས་ཀྱང་རང་རིག་གྲུབ་བོ་ཞེས་འཆད་དོ། །གང་དྲན་པ་དེ་ནི་མྱོང་བ་
ཡིན་ཏེ་ཕ་བཞིན། སྔོ་འཛིན་གྱི་ཤེས་པ་ཡང་དྲན་ནོ། །ཞེས་པ་འབྲས་བུའོ། །མ་མྱོང་ཡང་དྲན་ན་
སྐྱེ་བ་ཕྱི་མའི་ཕ་དྲན་པ་ལ་སོགས་པ་ཧ་ཅང་ཐལ་བར་འགྱུར་ཏེ། གལ་ཏེ་རང་རིག་ཡོད་མིན་ན། །རྣམ་
ཤེས་དྲན་པ་ཇི་ལྟར་འགྱུར། །ཞེས་སོ། །གལ་ཏེ་དྲན་པའི་རྟགས་ཀྱིས་མྱོང་བ་ཙམ་གྲུབ་མོད་རང་རིག་
པའི་ཚུལ་དུ་མྱོང་བ་ནི་མ་གྲུབ་པ་སྟེ། ཤེས་པ་ཕྱི་མ་ཕྱི་མས་སྔ་མ་མྱོང་བ་ལས་ཀྱང་དྲན་པ་གྲུབ་པའི་ཕྱིར་
རོ་ཞེ་ན།
གཉིས་པ་དེའི་ལན་དགག་པ་རྒྱས་པར་བཤད་པ་ལ་གཉིས་ཏེ། དོན་དྲན་པས་རང་རིག་ཏུ་སྒྲུབ་པ་
དང་། ཤེས་པ་དྲན་པ་རང་རིག་ཏུ་སྒྲུབ་པའོ། །དང་པོ་ལ་གཉིས་ལས། དང་པོ་ལན་དངོས་རྣམ་
འགྲེ ལ་མཛད་པས་གསུངས་པ་ནི། ཤེས་པ་གཞན་གྱིས་རིག་ན་ནི། །རིང་སོགས་འཛིན་པར་མི་
འགྱུར་ཏེ། །ཡིག་བྱི་མང་བོ་གནས་མེད་ཕྱིར། །ཞེས་ཏེ། གལ་ཏེ་ཤེས་པ་ལ་རང་རིག་མེད་ཅིང་།
གཞན་གྱིས་རིག་པ་ཡིན་ན་ཡི་གེ་རིང་པོ་དང་ཤིན་ཏུ་རིང་པོ་ལ་སོགས་པ་དྲན་པས་འཛིན་པ་མི་འཐད་པར་
འགྱུར་ཏེ། ཡི་གེའི་ཕྱི་མོའམ་རྩ་བ་ནི་སྐད་ཅིག་མ་ཉིད་ཀྱིས་རིང་པོར་དོན་ལ་མེད་ཅིང་། ཉན་པའི་
ཤེས་པ་ཡང་སྐད་ཅིག་སྔ་ཕྱི་སྦྲེལ་ནས་མི་འཛིན་ལ། ད་ལྟར་བ་ཡང་སྐད་ཅིག་མ་གཅིག་ཡིན་པས་རིང་
པོར་གནས་པ་མེད་པའི་ཕྱིར་རོ། །དེ་ལྟ་ན་ཁྱེད་ལ་ཡང་ཡི་གེ་རིང་པོར་འཛིན་པ་མི་འཐད་པར་འགྱུར་
རོ། །ཞེ་ན། ངེད་ཡི་གེ་རིང་པོར་བརྗོད་པའི་རྣམ་པ་བློ་ལ་རིམ་པ་བཞིན་ཤར་བ་དེ་རང་རིག་པའི་ཚུལ་
གྱིས་མྱོང་བ་དེ་རྟོག་པའི་ཤེས་པས་བཟུང་སྟེ་དྲན་པར་བྱེད་པ་ཡིན་པའི་ཕྱིར་འགལ་བ་མེད་དོ། །གནས་
ན་གོ་རིམ་མེད་པས་ན། །བློ་ལ་ཅིག་ཅར་སྣང་བའི་ཕྱིར། །ཡི་གེ་རིས་མེད་རིང་མི་འགྱུར། །
གལ་ཏེ་ཡི་གེ་རིང་པོར་གནས་ནའང་། རྟག་པ་ཉིད་ཀྱི་ཡི་གེ་ལ་གོ་རིམ་མེད་པས་ན་སྔ་ཕྱི་ཐམས་ཅད་བློ་ལ་
ཅིག་ཅར་དུ་སྣང་བའི་ཕྱིར། ཡི་གེ་ལ་གཉིས་དང་གསུམ་གྱི་ཡུན་ལ་སོགས་པའི་རིང་ཐུང་གི་རིམ་པ་མེད་
པའི་ཕྱིར་རིང་པོ་འཛིན་པ་མི་འཐད་པར་འགྱུར་རོ། །
གཉིས་པ་དེའི་ལན་དགག་པ་ལ་གསུམ་སྟེ། བློ་རིམ་མེད་ཀྱིས་རྟོགས་པ་དགག་པ་དང་། བློ་རིམ་
ཅན་གྱིས་རྟོ གས་བ་དགག་པ་དང་། ཐ་དད་དུ་རྟོ གས་པ་སྤྱིར་དགག་པའོ། །
དང་པོ་ནི་འདི་ནི་སྔ་ཕྱི་འཛིན་པའི་བློ་རིམ་མེད་གཅིག་ཡིན་པས་དེས་རིང་པོར་འཛིན་པར་བྱེད་དོ་་་
ཞེ་ན། ཕན་ཚུན་འདྲེ་བ་མེད་པ་ཡི། །ཡིག་ཆ་རིམ་ལྡན་ཇི་ལྟར་ན། །རིམ་མེད་པ་ལ་ཕན་
359



འདོགས་བྱེད། །ཡི་གེའི་ཆ་སྔ་མ་དང་ཕྱི་མ་རྣམས་ནི་ཕན་ཚུན་འདྲེ་བ་མེད་པའི་ཐ་དད་པ་རིམ་པ་ཅན་
ཡིན་ལ། དེ་ནི་ཇི་ལྟར་ན་བློ་རིམ་མེད་ལ་ཕན་འདོགས་པར་བྱེད་དེ། ཡི་གེ་སྔ་ཕྱི་རིམ་ཅན་སྐྱེ་བས་བློ་ལ་
རིམ་པ་བཞིན་ཕན་འདོགས་ན། སྔ་མས་ཕན་བཏ གས་པའི་བློ་དང་། དེའི་ཕྱི་མས་ཕན་བཏ གས་པའི་བློ་
ཐ་དད་པར་འགྱུར་བས་བློ་ཡང་རིམ་པ་ཅན་དུ་འགྱུར་རོ། །མཛོད་ལས་བློ་རིམ་མེད་སྐད་ཅིག་མ་ལ་ཕན་
འདོགས་པ་མི་འཐད་དོ་ཞེས་པ་ནི་ཡི་གེའི་དོན་མ་ཡིན་ཏེ། རིམ་མེད་ནི་རྟག་པ་ ཡིན་ལ་སྐད་ཅིག་མ་ནི་མི་
རྟག་པ་ཡིན་པའི་ཕྱིར་རོ། །བློ་འདི་ནི་དོན་གྱི་བདག་ཉིད་རིང་པོ་དང་ཤིན་ཏུ་རིང་པོ་ལ་སོགས་པར་
རྟོ གས་པ་ཡིན་ཏེ། འདི་ལྟར་དང་པོ་ཡི་གེ་རིང་པོ་གཅིག་ཏུ་སྐྱེ་བ་ཡིན་ཏོ། །དེའི་ཕྱིར་རིང་པོ་གཅིག་ཉིད་
རྟོགས་པས་རིང་པོ་འཛིན་པའི་བློའང་གཅིག་ཉིད་ཡིན་ནོ་ཞེ་ན། ་ སྔ་མ་མཐའ་ཡི་བར་གནས་ན། །
འོག་ཏུ་སྒྲ་ནི་འཕེལ་བར་འགྱུར། །རིམ་མིན་འཛིན་ཕྱིར་ཐ་མར་ནི། །རིམ་ལྡན་བློ་ཡང་མེད་
པར་འགྱུར། །དེ་བ་ད་ཏ་ཏེ་ཞེས་པའི་ཏེ་ཞེས་པ་ལ་ཡང་ཏ་དང་ཨ་དང་ཨི་དང་ཨོ་རྣམས་བརྗོད་པའི་
ལོང་དགོས་པ་ལས་སྒྲའི་ཆ་སྔ་མ་ཏ་དེ་ཕྱི་མ་ཨོའི་བརྗོད་པའི་བར་དུ་གནས་ན་ནི་དང་པོར་ཏེ་གཅིག་པུ་་་་་་
དང་དེ་ནས་ཏ་དང་ཨ་གཉིས་དང་ཨི་གསུམ་ལ་སོགས་པར་འོག་ནས་འོག་ཏུ་སྒྲ་འཕེལ་བར་འ གྱུར་རོ། [
ཐ་མའི་ཚེ་འདི་རིང་པོའོ་ཞེས་རྟོ གས་ན་ཡི་གེ་རྣམས་རྫོགས་པ་ཐ་མའི་ཚེ་ཡི་གེ་ཐམས་ཅད་ཅིག་ཅར་དུ་་་་་་
ཚོགས་ནས་ཡོད་པས་རིམ་མེད་ཅིག་ཅར་དུ་འཛིན་དགོས་པའི་ཕྱིར་དང་པོ་ཏ་དང་གཉིས་པ་ཨ་ལ་སོགས་་་་
པའི་རིམ་ལྡན་གྱི་བློ་ཡང་དྲན་པར་མི་འགྱུར་རོ། །འོན་ཏེ་དང་པོ་སྐྱེས་པ་ཏའི་བློ་གཅིག་པུ་དེ་མ ཐའི་བར་
དུ་གནས་པ་ཡང་མི་འཐད་དེ། དེ་འོག་ཡུལ་ནི་གནས་མེད་ཕྱིར། །བློ་ནི་རང་ཉིད་གནས་མ་
ཡིན། །རང་ཉིད་གནས་ན་ཕྱིས་ཀྱང་དེ། །མི་འཇིག་ཁྱད་པར་མེད་ཕྱིར་རོ། །ཡི་གེ་དེ་རྣམས་་
ཀྱི་འོག་མ་ཨེ་རྫོགས་པ་མཐའི་ཚེ་དང་པོ་ཏ་འཛིན་པའི་བློ་རང་ཉིད་གནས་པ་འཐད་པ་མ་ཡིན་ཏེ་ཡུལ་ཏའི་
ཡི་གེ་སྐད་ཅིག་མ་ཉིད་ཀྱིས་འགགས་ནས་རྣམ་པ་གཏོད་དུས་ན་གནས་པ་མེད་པའི་ཕྱིར་རོ། །ཡུལ་མེད་
ཀྱང་མ ཐའི་ཚེ་དང་པོའི་ཡི་གེ་འཛིན་པའི་བློ་རང་ཉིད་གནས་ན་དུས་ཕྱིས་ཀྱང་གཏན་ནས་བློ་དེ་མི་འཇིག་་་་
པར་འགྱུར་ཏེ་སྔར་དང་ཡུལ་མེད་པར་ཁྱད་པར་མེད་པའི་ཕྱིར་རོ། །ཡུལ་མེད་པའི་ཚེ་ཡུལ་འཛིན་པའི་
བློ་ཡོད་པ་མ་ཡིན་ན་དེའི་ཚེ་རིང་པོ་འཛིན་པར་མི་འགྱུར་ཏེ་ཆོ་སོ་སོ་ཙམ་འཛིན་པའི་ཕྱིར་རོ། །འོན་
ཏེ་ཡི་གེའི་བདག་ཉིད་གཅིག་ཁོ་ན་རིམ་པ་མ་ཡིན་པར་སྐྱེས་པ་དུས་གཞན་དུ་སྡོད་པས་རིང་བོར་འཛིན་པ་
ཡིན་ནོ། ཞེ་ན་མི་རིགས་ཏེ། མི་གེ་རིམ་མེད་ཅིག་ཅར་ནི། །སྐྱེས་བ་ལ་ཡང་སྐྱོན་འདི་སྡོད། ༈
ཡི་གེ་རིམ་མེད་ཅིག་ཅར་སྐྱེས་ནས་དུས་གཞན་དུ་སྡོད་ན་ཡང་སྔར་འཛིན་པའི་སྐྱོན་ལན་ཅིག་སྡོད་ན་་་་་༌༌
360



དུས་གཞན་ཕྱིས་ཀྱང་སྡོད་པར་འགྱུར་ཏེ་སྡོད་པ་ནི་རྟོག་པ་ཡིན་ལ། རྟག་པ་ལ་སྔ་ཕྱིའི་ཁྱད་པར་མེད་པའི་
ཕྱིར་རོ། །ཕྱིས་མི་སྡོད་ན་སྔར་ཡང་མི་སྡོད་པར་འགྱུར་རོ། །སྐྱོན་གཞན་ཡང་ཡི་གེ་རི མ་མེད་རྟག་པ་
ཡིན་ན་རྟག་པ་སྔ་ཕྱི་ལ་ཁྱད་པར་མེད་པས་སྔ་མ་ཐོས་པ་ཉིད་ན་ཕྱི་མ་ལ་སོགས་པའི་ཆ་ཐམས་ཅད་ཅིག་་་་༌་
ཅར་ཐོས་པར་འགྱུར་རོ། །ཡི་གེ་རིམ་མེད་རྟག་པ་ལ་སྔ་ཕྱིའི་ཁྱད་པར་མེད་ཀྱང་རྟག་པ་དེ་སྐྱེས་བུའི་
རྩོལ་བས་བཙལ་བ་ལས་ཐོས་པར་འགྱུར་བས་རྩོལ་བས་དང་པོ་བཙལ་བའི་ཚེ་དང་པོ་ཉིད་ཐོས་ཀྱི་ཕྱི་མ་་་་་
རྣམས་མ་བཙལ་བའི་ཕྱིར་མི་ཐོས་པས་རྩོལ་བའི་རིམ་པས་ཐོས་པ་ཡང་རིམ་པ་ཉིད་དུ་ཐོས་སོ་ཞེ་ན། ལན་
ཅིག་བཙལ་སྐྱེས་ཕྱིར་རྩོལ་བ། །ཕྱི་མ་ཕྱི་མའང་དོན་མེད་འགྱུར། །ཡི་གེ་རིམ་མེད་དེའི་ཡི་གེ་
དང་པོ་ལན་ཅིག་བཙལ་བ་ནི་དང་པོ་ཐོས་པ་ལྟར་ཕྱི་མ་ཐམས་ཅད་ཀྱང་ཐོས་པར་འགྱུར་ཏེ་རྟག་པ་ལ་་་་་་
ཐོས་པ་དང་མ་ཐོས་པའི་ཆ་གཉིས་མེད་པའི་ཕྱིར་རོ། །དེ་འདོད་ན་ནི་རྩོལ་བ་ཕྱི་མ་རྣམས་དོན་མེད་པར་
འགྱུར་རོ། །ཡི་གེ་རྣམས་ནི་གསལ་བ་ལའང༌། །སྐྱོན་འདི་རྗེས་སུ་གནས་པ་ཉིད། །ཡི་གེ་ཆ་
མེད་གཅིག་ཏུ་གྲུབ་ཟིན་ཡིན་ཡང་སྐྱེས་བུའི་བློ་ལ་རྩོལ་བ་ཕྱི་མ་རྣམས་ཀྱིས་གསལ་བར་བྱེད་དགོས་པས་་་་་༌་
རྩོལ་བ་ཕྱི་མའང་དོན་མེད་པར་མི་འགྱུར་རོ་ཞེས་པ་ལའང་། སྔ་མ་གསལ་བར་བྱས་པ་ན་ཕྱི་མ་གསལ་
བར་འགྱུར་ཏེ། རྟག་པ་ལ་གསལ་བ་དང་མི་གསལ་བའི་ཁྱད་པར་མི་རུང་བའི་ཕྱིར་རོ་ཞེས་པའི་སྐྱོན་འདི་
རྗེས་སུ་གནས་པ་ཉིད་དོ། །
གཉིས་པ་བློ་རིམ་ཅན་གྱིས་རྟོ གས་པ་དགག་པ་ལ་གཉིས་ལས། དང་པོ་ཐལ་བ་དགོད་པ་ནི། དེའི་
ཕྱིར་བློ་གཅིག་གིས་ཡི་གེའི་ཆ་ཤས་རྣམས་རིང་པོར་འཛིན་པ་མ་ཡིན་པས་བློའི་སྐད་ཅིག་དུ་མ་ཡིས་ཡི་གེ་་་
རིང་པོ་དེ་འཛིན་པར་བྱེད་དོ་ཞེ་ན། ཐ་མའི་བློ་གང་དེ་མྱོང་ལ། །དེ་ཡང་རིང་པོ་འཛིན་མིན་
པ། །དེས་ན་རིང་བློ་དྲན་མི་འགྱུར། །བློ་དུ་མས་ཡི་གེ་སྔ་ཕྱིའི་ཆ་ཤས་རྣམས་རིང་པོར་འཛིན་ན་ཡི་
གེ་རྣམས་རྫོ གས་པའི་ཐ་མའི་བློ་གང་ཡིན་པ་དེ་བློ་གཞན་ཕྱི་མས་མྱོང་དུ་ཚུད་པ་ལ་བློ་གཞན་ཕྱི་མ་དེའང་་་་
བློ་སྔ་མ་སྐད་ཅིག་ཙམ་ལས་རིང་པོ་འཛིན་པ་མ་ཡིན་པ་དེས་ན་རིང་པོའི་བློ་དྲན་པར་མི་འགྱུར་རོ། །
ཐ་མའི་སྔ་མ་རྣམས་ནི་ཆོད་པ་ཡིན་པའི་ཕྱིར་བློ་གཞན་ཕྱི་མས་མྱོང་བ་མེད་བས་དེ་རྣམས་དྲན་པར་མི་་་༌་
་འགྱུར་རོ། །
གཉིས་པ་དེའི་ལན་དགག་པ་ལ་ལྔ་ལས། དང་པོ་སྤེལ་ནས་མྱོང་བ་དགག་པ་ནི། བློ་སྔ་མ་རེ་རེ་ནི་
དེའི་རྗེས་སུ་བྱུང་བའི་བློ་རེ་རེས་མྱོང་བ་ཡིན་ པས་རིང་པོའི་བློ་དྲན་པར་འགྱུར་རོ་ཞེ་ན། བློ་རྣམས་སོ་སོ་
ཐ་དད་དུ། །མྱོང་ན་དེས་སྒྲ་ཐོས་པ་ནི། །ཆོད་པ་མེད་པར་སྣང་མི་འགྱུར། །བློའི་སྐད་ཅིག་
361



.
.
.
རྣམས་མྱོང་བྱེད་ཀྱི་ཤེས་པ་རེ་རེས་ཐ་དད་དུ་མྱོང་ན་ཉན་པའི་ཤེས་པ་དེས་སྒྲ་ཐོས་པ་ནི་བར་རྣམ་ པར་་་
ཆོད་པ་མེད་པར་སྣང་བར་མི་འགྱུར་བར་བར་ཆོད་པ་ཉིད་དུ་མཐོང་བར་འགྱུར་ཏེ་མྱོང་བྱེད་ཀྱི་ཤེས་པས་་་
བར་ཆོད་པའི་ཕྱིར་རོ། །བར་ཆོད་ཀྱང་འཇུག་པ་མྱུར་བའི་ཕྱིར་སྔ་མས་ཕྱི་མ་ལ་མཚམས་སྦྱར་ནས་བར་
མ་ཆོད་དུ་སྣང་བའོ། །ཞེ་ན། སྤྱོར་བར་བྱེད་པའང་བསལ་བ་ཡིན་ནོ། །ཇི་ལྟར་བསལ་ཞེ་ན།
གལ་ཏེ་ཆོད་པ་མཐོང་ཡང་འདི། །རྣམ་ཆད་མེད་པར་འཁྲུལ་འགྱུར་ན། །ས་ར་ར་ས་ལྟ་བུ།
ཐུང་ངུ་གཉིས་ནི་བརྗོད་ན་ཡང། །རྣམ་ཆད་མེད་པར་འཁྲུལ་བར་འགྱུར། །ཏེ་དེ་དག་ཀྱང་
འཇུག་པ་མྱུར་བའི་ཕྱིར་རོ། །ཞེས་པ་ལ་སོགས་པས་བཀག་ཟིན་ཏོ། །
གཉིས་པ་ དབང་པོས་ཆོད་མེད་དུ་འཛིན་པའི་ལན་དགག་པ་ནི། ཡི་གེའི་དོན་དེ་དག་མྱོང་བྱེད་ཀྱི་
ཤེས་པས་བར་ཆོད་པ་ཡིན་ཞིང་། དབང་པོའི་ཤེས་པ་ལས་ཀྱང་དོན་རྣམ་པར་ཆད་པར་མཐོང་བ་
ཡིན་ནའང་དབང་པོའི་ཤེས་པ་དེ་ཉིད་ལས་བར་ཆད་མེད་པར་སྒྲོ་འདོགས་སོ་ཞེ་ན། མི་རུང་དབང་
པོའི་བློ་རྣམས་ཀུན། །ཕྱིན་ཅི་ལོག་ཏུ་ཐལ་ཕྱིར་རོ། །དེ་ནི་འཐད་པའི་ལན་དུ་མི་རུང་སྟེ། དོན་
བར་ཆད་དང་བཅས་པ་དབང་པོས་བར་ཆོད་པར་མཐོང་བ་ཡང་དབང་པོས་བར་མ་ཆོད་དུ་འཛིན་ན་་་་་་་
དབང་པོའི་བློ་རྣམས་ཀུན་ཕྱིན་ཅི་ལོག་ཏུ་ཐལ་བའི་ཕྱིར་རོ། །འདི་ལྟར། མི་གེ་བདག་ཉིད་ཀུན་མཐའ་
ཡང། །མིག་འཛུམས་ཚད་དུ་གནས་པ་ཡིན། །ལ་ཡི་གེ་རེ་རེ། དེ་ཡང་རིམ་གྱིས་རྡུལ་ཕྲན་
ནི། །དུ་མ་དག་དང་འབྲེལ་བས་རྫོགས། །པའོ། རྡུལ་གཅིག་བསྒྲེས་དུས་ཆུང་བ་ཡི། །
མཐར་ཐུག་དུས་ཀྱང་སྐད་ཅིག་འདོད། །དུས་རྣམས་ཀྱི་ཆུང་བའི་མཐར་ཐུག་ནི་སྐད་ཅིག་ཡིན་ལ་
རྡུལ་གཅིག་ནས་གཅིག་གི་སྟེང་དུ་མིག་འགྲེས་པ་ཙམ་ནི་སྐད་ཅིག་གི་ཚད་དུ་འདོད་པས་མིག་འཛུམས་པ་་་་
གཅིག་ལ་ཡང་སྐད་ཅིག་མ་དུ་མ་ཡོད་པའི་ཕྱིར་ཡི་གེ་ཐུང་བ་གཅིག་བརྗོད་པ་ལ་ཡང་སྐད་ཅིག་མ་དུ་མ་་་་་
ཡོད་པས་ཡི་གེ་འཛིན་པའི། བློ་ཡང་སྐད་ཅིག་དེ་ཡི་ཕྱིར། །ཡི་གེ་རིམ་གྱིས་རྟོགས་པར་འགྱུར། །
ཏེ་ཡི་གེ་རེ་རེ་ལ་ཡང་མྱོང་བྱ་དང་མྱོང་བྱེད་ཀྱི་སྐད་ཅིག་དུ་མ་ཡོད་པས་ཡི་གེ་བྱུང་བ་གཅིག་ལ་ཡང་སྐད་་་་་
ཅིག་མ་དུ་མ་རིམ་གྱིས་རྟོགས་དགོས་པར་འགྱུར་རོ། །དེ་ཕྱིར་ཡི་གེ་གཟུགས་སོགས་ལ། །བློ་གཞན་
གྱིས་ནི་ཆོད་ན་ཡང་། །ཆོད་པ་མེད་པར་སྣང་བ་ཅན། །ཐམས་ཅད་ལོག་པའི་དོན་ཅན་
འགྱུར། གོང་དུ་བཤད་པའི་སྐྱོན་ཡོད་པ་དེའི་ཕྱིར་ཉན་ཐོས་ཀྱིས་ཡི་གེ་ཐོས་པ་དང་མིག་ཤེས་ཀྱིས་་
གཟུགས་སོགས་མཐོང་བ་ལའང་མྱོང་བྱེད་ཀྱི་ཤེས་པ་བློ་གཞན་གྱིས་ཆོད་ན་ཡང་དབང་ཤེས་ལ་ཆོད་པ་མེད་
པར་སྣང་བ་ཡིན་ན་ནི་དབང་ཤེས་ཐམས་ཅད་ལོག་པའི་དོན་ཅན་དུ་འགྱུར་རོ། །
362



་་་
གཉིས་པ ཡིད་ཤེས་ཀྱིས་ཆོད་མེད་དུ་འཛིན་པའི་ལན་དགག་པ་ནི། དབང་བོའི་འཁྲུལ་བ་ལས་
སྲེ་བར་བྱེད་པ་མ་ཡིན་གྱི་དེ་ལས་གཞན་དུ་ཡིད་ཤེས་གསལ་བ་ཡིས་ཡི་གེ་ལ་སོགས་པའི་དངོས་པོ་ཐ་་་་་
དད་པ་རྣམས་ཀྱང་གཅིག་ཏུ་སྦྱར་ནས་ཐ་དད་དུ་མཚོན་ནུས་མེད་པའོ་ཞེ་ན། འཁྲུལ་བ་ཅན། །
དྲན་ཡིན་དེ་ནི་རྣམ་རྟོག་ཅན། །བརྗོད་དང་རྗེས་འབྲེལ་དེ་ལ་ནི། །གསལ་བར་སྣང་ཉིད་
ག་ལ་ཞིག། དོན་ཐ་དད་པ་ཡང་ཐ་མི་དད་དུ་སྦྱོར་བར་བྱེད་པའི་ཡིད་ཤེས་འཁྲུལ་བ་དེ་ལ་ནི་གསལ་
བར་སྣང་བ་མེད་དེ། དེ་ནི་དྲན་པ་ཡིན་ལ་དྲན་པ་ནི་བརྗོད་པ་སྒྲ་དོན་དང་རྗེས་སུ་འབྲེལ་བའི་ཕྱིར་རོ། །
ཡི་གེ་དང་གཟུགས་ལ་སོགས་པ་འཛིན་པའི་ཤེས་པ་ནི་གསལ་བར་སྣང་བའི་ཕྱིར་དབང་པོའི་གཟུང་བ་ཡིན་
ལ་ཡིད་འཁྲུལ་བ་མ་ཡིན་ཏེ། དབང་པོས་གཟུང་ལ་སྒྲ་སྦྱོར་བ། །ཡོད་མིན་ཞེས་ནི་བཤད་ཟིན་
ཏོ། །དབང་པོའི་གཟུང་དོན་ནི་རྗེས་སུ་འགྲོ་བ་མེད་པ་ཉིད་ཀྱིས་བརྡ་སྦྱོར་བ་མི་སྲིད་དོ་ཞེས་གོང་དུ་
བཤད་ཟིན་ཏོ། །
བཞི་པ་རྟོག་པས་ཆོད་མེད་དུ་འཛིན་པའི་ལན་དགག་པ་ནི། ཡི་གེ་ལ་སོགས་པ་ཆོད་པ་ཡིན་ཞིང་
དབང་ཤེས་ཀྱིས་ཆོད་པ་མཐོང་བ་ཡིན་ན་ཡང་གལ་ཏེ་རྟོག་པ་འཁྲུལ་པས་ཆོད་པ་མེད་པ་བཞིན་དུ་་་
སྤྱོར་བར་བྱེད་དོ་ཞེ་ན། དོན་དང་དེ་ཡི་མྱོང་བ་ནི། །རྒྱུན་མི་འཆད་པར་སྣང་བ་དག །རིགས་
དམ་གནོད་པ་ཅན་མེད་ན། །ཆོད་པ་ཞེས་བྱ་དེ་གང་ལས། །དོན་ཡི་གེ་ལ་སོགས་པ་དང་དེའི་
མྱོང་བ་དག་ནི་བློ་མ་འཁྲུལ་བ་ལ་རྒྱུན་མི་འཆད་པར་སྣང་བ་ཡིན་ན་ཡང་འདིའི་མྱོང་བྱེད་ཀྱི་ཤེས་པས་བར་
ཆོད་པ་ཡིན་ནོ་ཞེས་བྱ་བ་འདི་ལ་སྒྲུབ་བྱེད་ཀྱི་རི གས་པ་དམ་པ་དང་། བར་མ་ཆོད་པ་ལ་གནོད་པ་ཅན་
བསྟན་དུ་མེད་ན་ཆོད་པ་ཡིན་ནོ་ཞེས་བྱ་བ་དེ་གང་ལས་འགྲུབ་པར་འགྱུར། གལ་ཏེ་གཟུགས་ལ་སོགས་པ་
འཛིན་པའི་བློ་ལ་རང་རིག་པ་མེད་པས་གཞན་གྱིས་རིག་པར་བྱེད་དགོས་ལ་ཐ་མའི་ཤེས་པ་གཅིག་པུས་བློ་་
སྔ་མ་ཐམས་ཅད་སྐྱོང་བའི་ནུས་པ་མེད་ལ་མྱོང་བྱ་མྱོང་བྱེད་ཀྱི་ཤེས་པ་དག་ཅིག་ཅར་མི་འབྱུང་ཞིང་རེ་རེ་་་
བར་ནུས་པ་ངེས་པའི་ཕྱིར་གཟུགས་ལ་སོགས་པ་འཛིན་པའི་ཤེས་པ་བར་ཆོད་པའོ་ཞེ་ན། མྱོང་བྱའི་
ཤེས་པ་དང་མྱོང་བྱེད་ཀྱི་ཤེས་པ་དག་ཅིག་ཅར་མི་འབྱུང་ངོ༌། །ཞེས་བྱ་བ་དེ་ནི་གང་ལས་འདོད། ཅིག་
ཅར་དུ་བློ་གཉིས་འབྱུང་བ་མཐོང་བ་མེད་པའི་ཕྱིར་དང༌། བཅོམ་ལྡན་འདས་ཀྱིས་ཀྱང་སེམས་ཅན་
རྣམས་ནི་རྣམ་པར་ཤེས་པ་རྒྱུད་རེ་རེ་བའོ་ཞེས་གསུངས་པའི་ཕྱིར་རོ་ཞེ་ན། དེ་ཉིད་འདི་ལྟར་དཔྱད་བྱ་
ཡིན། །ཏེ་ཅིག་ཅར་དུ་བློ་གཉིས་འབྱུང་བ་མཐོང་བ་མེད་པས་བློ་གཉིས་ཅིག་ཅར་དུ་མེད་པ་དེ་བཞིན་དུ་་
བར་ཆོད་དང་བཅས་པར་ཡང་མཐོང་བ་མེད་པའི་ཕྱིར་ཆོད་པ་དེ་ཉིད་ ཀྱང་མེད་པ་འདི་ལྟར་དཔྱད་པར་་་་
363



-
-
，
བྱ་བ་ཡིན་ནོ། །དེ་རྣམས་རིགས་མཐུན་པ་ཉིད་ལས། །ནུས་པ་ངེས་པར་འགྱུར་བ་ཡིན། །འདི་
ལྟར་རྣམ་པར་རྟོག་པ་རྣམས། །རིམ་གྱིས་འབྱུང་བར་གང་དག་རྟོགས། །ཅིག་ཅར་དུ་བློ་གཉིས་
འབྱུང་བ་མཐོང་བ་མེད་པ་དང་བཅོས་ལྡན་འདས་ཀྱིས་རེ་རེ་བར་གསུངས་པ་དེ་རྣམས་ནི་རིགས་མཐུན་གྱི་
རྣམ་པར་ཤེས་པ་རེ་རེས་རེ་རེ་བསྐྱེད་པར་ནུས་པ་ངེས་པར་འགྱུར་བའམ། འདི་ལྟར་རྣམ་པར་རྟོག་པ་
རྣམས་རིམ་གྱིས་འབྱུང་བར་རྟོགས་པ་ལ་དགོངས་པ་ཡིན་གྱི་རིགས་མི་མཐུན་པའི་རྣམ་པར་ཤེས་པ་གཉིས་་
ཅིག་ཅར་འབྱུང་བ་ལ་འགལ་བ་ཅི་ཞིག་ཡོད།
ལྔ་པ་ངོ་ཤེས་མངོན་སུམ་དུ་འདོད་པ་དགག་པ་ནི། འདིས་ནི་གང་ཞིག་མཐོང་དོན་ལ། །ངོ་
ཤེས་བྱེད་པའི་རྟོག་པ་དག །གསལ་བར་སྣང་བས་མངོན་སུམ་དུ། །རྟོག་པ་དེ་ཡང་བསལ་བ་
ཡིན། །རིགས་མཐུན་པའི་རྣམ་པར་ཤེས་པ་ཅིག་ཅར་མི་འབྱུང་ངོ་ཞེས་བསྟན་པའི་རིགས་པ་འདིས་ནི་་་་་༌་
རྒྱལ་དཔོག་པ་གང་ཞིག སྔོ་འཛིན་གྱིས་སྔོན་པོ་མཐོང་བའི་མངོན་སུམ་ཚད་མ་སྐྱེས་པའི་ཚེ་འདི་སྔོན་པོའོ་
སྙམ་དུ་ངོ་ཤེས་པར་བྱེད་པའི་བློ་རྟོག་པ་དེ་ཡང་གསལ་བར་སྣང་བ་ཡོད་པའི་ཕྱིར་མངོན་སུམ་ཡིན་ནོ་ཞེས་་་
རྟོག་པ་དེ་ཡང་བཀག་པ་ཡིན་ཏེ། གཉིས་ཀའང་ཡུལ་སྔོན་པོ་གཅིག་འཛིན་པར་རིགས་མཐུན་པའི་ཕྱིར་
ཅིག་ཅར་འབྱུང་བ་མ་ཡིན་ནོ། །ཁྱེད་ཀྱི་ལུགས་ལ་ཡང་སྔོ་འཛིན་གྱི་ཤེས་པ་དང་། འདི་སྔོན་པོའོ་ཞེས་ངོ་
ཤེས་པའི་བློ་ཅིག་ཅར་མི་འབྱུང་ངམ་ཞེ་ན། ཅིག་ཅར་དུ་འབྱུང་བ་ཡང་ཡོད་མོད་ཀྱི་ངོ་ཤེས་ཀྱི་བློ་དེ་རྟོག་པ་
ཡིན་པའི་ཕྱིར་མངོན་སུམ་ཚད་མ་མ་ཡིན་གྱི་དེའི་ཚེ་གསལ་བར་སྣང་བ་ནི་རྟོག་པ་དང་དུས་མཉམ་པའི་་་་་
དབང་ཤེས་གསལ་བར་སྣང་བ་ལ་རྟོག་པ་གསལ་བར་འཁྲུལ་བ་ཡིན་ཏེ། རྟོག་བཅས་རྟོག་པ་མེད་པའི་
ཡིད། །ཅིག་ཅར་དུ་ནི་འཇུག་ཕྱིར་རམ། །འཇུག་པ་མྱུར་ཕྱིར་བླུན་པོ་དག ། དེ་དག་ལ་ནི་གཅིག་ཏུ་
ཞེན། །ཞེས་བཤད་ཟིན་ཏོ། ། གསལ་བར་སྣང་བ་ཡོད་དུ་ཚུད་ནའང་འཁྲུལ་བ་ཡིན་པའི་ཕྱིར། མངོན་
སུམ་ཚད་མ་མ་ཡིན་ནོ་ཞེས་བསྟན་པའི་ཕྱིར། སྒྲ་དང་སྒོང་དང་མར་མེ་སོགས། །ཐ་དད་རྟོགས་
པ་དག་ལ་ཡང་། །གསལ་སྣང་ཡོད་ཕྱིར་དེ་འདྲའི་བློ། །ཇི་ལྟར་མངོན་སུམ་ཡིན་པར་
འགྱུར། །སྐྲ་བྲེགས་པའི་ཤུལ་དུ་གཞན་སྐྱེས་པ་དང་སྒྱུ་མའི་སྒོང་གཞན་གྱི་རྗེས་སུ་གཞན་བྱུང་བ་དང་
མར་མེ་གཞན་གྱི་རྗེས་སུ་གཞན་བྱུང་བ་ལ་སྔར་གྱིའོ་ཞེས་ངོ་ཤེས་པ་ལ་ཡང་གསལ་བར་སྣང་བ་ཡོད་པའི་་་་
ཕྱིར་མངོན་སུམ་ཉིད་དུ་འགྱུར་རོ། །འདོད་ན་ཡང་དེ་མ་ཡིན་པ་ལ་དེར་འཛིན་པ་དེ་འདྲ་བའི་བློ་ནི་ཇི་
ལྟར་མངོན་སུམ་ཡིན་པར་འགྱུར། དེ་ཕྱིར་ངོ་ཤེས་པ་ལས་ནི། །མིག་སོགས་གཅིག་ཏུ་ངེས་པ་
མེད། །ངོ་ཤེས་པའི་བློ་འཁྲུལ་བ་ཡིན་པ་དེའི་ཕྱིར། ངོ་ཤེས་བ་ཚད་མ་མ་ཡིན་པ་དེ་ལས་ནི། སྔ་ཕྱིའི་
364



ཡི་གེ་དང་གཟུགས་ལ་སོགས་པ་གཅིག་ཉིད་དུ་ངེས་པ་མེད་དོ། །དེའི་ཕྱིར་ཡི་གེའི་ཕྱི་མོ་ཐ་དད་ཀྱང་ངོ་
ཤེས་པ་ཡིས་གཅིག་ཏུ་རྟོ གས་པས་རིང་པོ་འཛིན་པར་འགྱུར་རོ། །ཞེ་ན་སྨྲ་བ་དེ་ཡང་ཚིག་ཙ མ་ཡིན་ཏེ་
ངོ་ཤེས་ཚད་མ་མ་ཡིན་པའི་ཕྱིར་རོ། །
གཞན་ཡང་ངོ་ཤེས་པ་ནི་དབང་པོ་ལས་སྐྱེས་པ་དང་མངོན་སུམ་མ་ཡིན་ཏེ། འདི་ལྟར། སྔོན་མྱོང་
དྲན་ལ་དེ་ཡི་ཆོས། །སྒྲོ་འདོགས་མེད་པར་དེ་ཉིད་ནི། །འདི་ཞེས་བྱ་བར་ངེས་པ་མེད། །དེ་
ཡང་ཇི་ལྟར་དབང་སྐྱེས་ཡིན། །འདི་སྔོན་པོའོ་ཞེས་ངོ་ཤེས་པ་ནི་སྔར་སྔོན་པོ་ཉམས་སུ་མྱོང་བ་དྲན་
པ་ལ་སྔར་གྱི་སྔོན་པོ་དེའི་ཆོས་ད་ལྟར་གྱི་སྔོན་པོ་ལ་སྒྲོ་འདོགས་པ་མེད་པར་འདི་སྔོན་པོའོ་ཞེས་བྱ་བར་ངེས་
པ་མི་སྲིད་པས་ད་ལྟར་གྱི་སྔོན་པོ་ལ་སྔར་གྱི་དང་སྔོན་པོར་གཅིག་པར་སྒྲོ་འདོ གས་ པའི་བློ་དེ་ནི་ཇི་ལྟར་་་་་
མངོན་སུམ་ཚད་མ་ཡིན་པས་འགྱུར། མཁས་པ་ཆེན་པོ་དག་གིས་མངོན་སུམ་ཚད་མ་ལ་ངེས་པ་མེད་དོ་
ཞེས་གསུངས་པ་ལ། བླུན་པོ་ཁ་ཅིག་ན་རེ། འགའ་ཞིག་ནི་གཞལ་མི་རྟོགས་པའི་ཚད་མ་འདོད་པ་ཡོད་
དོ་ཞེས་སྒྲོག་ཅིང་དཔྱོད་པར་མི་ནུས་ཤིང་གྲགས་པ་ཙམ་གྱི་རྗེས་སུ་བྱེད་པའི་རྨོངས་པའི་ཚོགས་རྣམས་ཀྱང་
དེ་ཁོ་ན་བཞིན་དུ་འཛིན་པར་བྱེད་དོ། །མངོན་སུམ་ལ་ངེས་པ་མེད་པས་གཞལ་བྱ་མི་རྟོགས་ན་ངེས་པ་
ནི་ངོ་ཤེས་པའི་བློ་སྔ་ཕྱི་གཅིག་ཏུ་སྲེ་བ་ཡིན་པའི་ཕྱིར་གཞལ་བྱ་ཡང་སྔ་ཕྱི་གཅིག་ཏུ་འདྲེས་པར་འགྱུར་་་་་་
རོ། །ངེས་པ་མེད་པས་གཞལ་བྱ་མི་རྟོགས་པ་ཡང་མ་ཡིན་ཏེ། གཞལ་བྱ་ནི་སྔོན་པོ་ལ་སོགས་པ་ཡིན་ལ་
བློ་ཡང་སྡོན་པོ་ལ་སོགས་པར་སྣང་བས་དོན་སྔོན་པོ་ལ་མི་སྐུ་བའི་ཕྱིར་རོ། །དོན་ཇི་ལྟ་བ་བཞིན་འཛིན་
པའི་བློས་གཞལ་བྱ་མ་རྟོགས་པ་དང་། སྔ་ཕྱིའི་སྔོན་པོ་གཅིག་མ་ཡིན་པ་ལས་གཅིག་ཏུ་སྲེ་བའི་བློས་
གཞལ་བྱ་རྟོགས་པ་ཡིན་ནོ། ཞེས་བྱ་བ་འདི་ལ་རྟོག་པ་དང་ལྡན་པ་སུ་ཞིག་ཡིད་ཆེས་པར་འགྱུར། ཚིགས་
སུ་བཅད་པ་འདིའི་དོན་ཡང་ཇི་ལྟར་བཤད། དཀའ་འགྲེལ་ལས་ཀྱང་། ངོ་ཤེས་པ་གསལ་བར་སྣང་བ་
མངོན་སུམ་གྱི་ཚད་མ་ཉིད་དུ་འགྱུར་བ་རིགས་པ་མ་ཡིན་ཏེ། གཅིག་ཉིད་ལ་འཁྲུལ་བའི་ཕྱིར་རོ། ཞེས་
གསུངས་པ་དང་། ་རྒྱན་ལས་ཀྱང་ངོ་ཤེས་པ་ཚད་མ་མ་ཡིན་ནོ་ཞེས་བྱ་བ་འདི་ནི་གནས་པ་ཉིད་དོ་ཞེས་
གསུངས་ལ། གོང་དུ་ཡང་། འདིས་ནི་གང་ཞིག་མཐོང་དོན་ལ། །ངོ་ཤེས་བྱེད་པའི་རྟོག་པ་དག།
གསལ་བར་སྣང་བས་མངོན་སུམ་དུ། །རྟོག་པ་དེ་ཡང་བསལ་བ་ཡིན། །ཞེས་ཀྱང་བཤད་པ་ཡིན་ནོ། །
ངོ་ཤེས་པ་མངོན་སུམ་མ་ཡིན་དུ་ཟད་མོད། ངེས་པའམ་ངོ་ཤེས་པ་འདྲེན་པར་བྱེད་པའི་དབང་པོའི་ཤེས་
པ་དེ་མངོན་སུམ་ཚད་མར་འགྱུར་གྱི། ངེས་པ་འདྲེན་པར་མི་ནུས་པའི་དབང་པོའི་ཤེས་པ་ནི་མངོན་སུམ་
ཚད་མ་མ་ཡིན་ནོ་ཞེ་ན། དེ་ལྟ་ན། ངེས་པ་འདྲེན་ནུས་པའི་དབང་པོའི་ཤེས་པ་སྐྱེས་པའི་དུས་ན་དབང་
365



ཤེས་དེ་མངོན་སུམ་ཚད་མ་མ་ཡིན་པར་འགྱུར་ཏེ། ངེས་པ་མ་དྲངས་པའི་ཕྱིར་རོ། །ཕྱིས་ངེས་པ་དྲངས་
པའི་ཚེ་ན་ཚད་མར་གྱུར་པ་ཡིན་ནོ་ཞེ་ན། ངེས་པ་དྲངས་པའི་ཚེ་དབང་པོའི་ཤེས་པ་ཚད་མར་མི་འཐད་
དེ་འགགས་ཟིན་པ་ཉིད་ཀྱིས་དངོས་པོར་མེད་པ་ཇི་ལྟར་ཚད་མར་འགྱུར། དབང་པོའི་ཤེས་པ་དང་དུས་
མཉམ་པའི་ངེས་པའང་དབང་པོའི་ཤེས་པ་དེ་ཉིད་དང་འབྲེལ་བར་མ་གྲུབ་པའི་ཕྱིར་དེས་ཚད་མར་འཇོག་
པ་མི་འཐད་དོ། །དབང་པོའི་ཤེས་པ་སྐྱེས་པ་ཉིད་ཀྱི་ཚེ་ངེས་པ་འདྲེན་པའི་ནུས་པ་ཡོད་པས་མངོན་སུམ་
ཚད་མར་འགྱུར་རོ་ཞེ་ན། ད་ནི་ངེས་པ་མ་དྲངས་པ་མངོན་སུམ་ཚད་མར་ཁས་བླངས་པའི་ཕྱིར་སྔར་གྱི་
དམ་བཅའ་བ་དོར་བ་ཡིན་ནོ། །དེས་ན་དབང་ཤེས་ཀྱིས་དོན་མཐོང་བའི་ཚེ་ནི་ངེས་པ་མེད་ལ། ངེས་
པའི་ཚེ་དོན་མཐོང་བ་འགགས་ཟིན་པས་མཐོང་བའི་དོན་ངེས་པའི་མངོན་སུམ་ཚད་མ་འདི་ནི་རིན་ཆེན་་་་་
པོས་ཉོ་ན་ཡང་རྙེད་པ་མ་ཡིན་ནོ། །མཐོང་བ་དང་ངེས་པའི་དུས་དག་གཅིག་ཏུ་སྲེ་ན་ཡང་རྟོག་པ་ཡིན་
པའི་ཕྱིར་མངོན་སུམ་དུ་ག་ལ་འགྱུར། འདིའི་དོན་རྒྱས་པར་ཚད་མ་རིགས་པའི་གཏེར་དུ་ཤེས་པར་བྱའོ།
སློབ་དཔོན་ཆོས་མཆོག་ནི་གཞུང་གི་དགོངས་པ་གཞན་ཏུ་འདྲེན་མོད་ཀྱི་དེ་ཁོ་བོ་ཅག་ཁས་མི་ལེན་ཏོ། །
གསུམ་པ་ཐ་དད་དུ་རྟོ གས་པ་སྤྱིར་དགག་པ་ནི། དོན་དང་ཤེས་པའི་མྱོང་བ་དག །ཅིག་ཅར་
འབྱུང་བར་འདོད་མིན་ཞིང་། །དོན་དང་ཤེས་པའི་སྣང་བ་དག །སོ་སོར་རྟོགས་པའང་ཡོད་
མ་ཡིན། །དོན་སྔོན་པོ་བེམ་པོ་དང་ཤེས་པ་སྔོ་འཛིན་གྱི་མྱོང་བ་དག་ཅིག་ཅར་འབྱུང་བར་ཁྱེད་འདོད་
པ་མ་ཡིན་ཞིང་། དོན་རང་རྐྱ་བ་དང་། ཤེས་པའི་སྣང་བ་དག ཐ་དད་དུ་ཡང་ནམ་ཡང་བློས་རྟོགས་པ་
ཡོད་པ་མ་ཡིན་པས། སྔོན་པོར་སྣང་བ་ཙམ་འདི་རྟོགས་པས་སྔོན་པོ་རྟོགས་པར་གཞག་གི་བློ་ལ་མ་ལྟོས་
པའི་དོན་སྔོན་པོ་སྣང་བ་མེད་ལ། སྔོན་པོར་སྣང་བ་ནི་ཤེས་པ་ཡིན་པའི་ཕྱིར་རང་རིག་པར་གྲུབ་བོ། }
འོན་ཏེ་དོན་སྔོན་པོ་དང་། ཤེས་པ་སྔོན་པོ་འཛིན་པ་གཉིས་ཐ་དད་ཀྱང་། རྣམ་པ་འདྲ་བ་ཅིག་ཅར་དུ་
འབྱུང་བ་ཉིད་ཀྱིས་མ་ཕྱེད་པར་བློ་གཞན་གྱིས་གཅིག་ཏུ་བཟུང་བ་ཡིན་ཏེ། བདེ་བ་དང་བདེ་མྱོང་བཞིན་
ནོ། །ཞེ་ན། དོན་དུ་སྣང་བའི་རྣམ་ཤེས་དང་། །ཕྱི་རོལ་གྱི་ནི་དོན་འབའ་ཞིག །བློ་རྣམ་་
གཅིག་གིས་བཟུང་མིན་ཏེ། །ཐ་དད་མེད་པར་ཐོལ་ཕྱིར་རོ། །དོན་དུ་སྣང་བའི་རྣམ་ཤེས་
དང་། ཕྱི་རོལ་གྱི་དོན་རང་རྐྱ་བ་འབའ་ཞིག་བློའི་རྣམ་པ་གཅིག་གིས་བཟུང་བ་འཐད་པ་མ་ཡིན་ཏེ།
དོན་ཐ་དད་དང་ཐ་མི་དད་པ་དག་ནི་བློ་ལ་ཐ་དད་དང་ཐ་མི་དད་དུ་སྣང་བ་ལས་ཡིན་པའི་ཕྱིར། དོན་
དང་དོན་ཤེས་པ་དག་བློ་མ་འཁྲུལ་བ་ལ་རྣམ་པ་གཅིག་ཏུ་སྣང་ན་དེ་དག་ཐ་དད་མེད་པར་ཐལ་བའི་ཕྱིར་་་༌་
རོ། །དོན་དང་དོན་ཤེས་པ་བློའི་རྣམ་པ་འདྲ་བས་གཅིག་ཏུ་བཟུང་བ་དེ་ཡང་ལེགས་པར་མ་རྟོགས་པའི་་
366



ཚེ་གཅིག་ཏུ་འཛིན་པ་ཡིན་གྱི། ལེགས་པར་རྟོགས་པའི་ཁྱད་པར་གྱིས། །ཐ་དད་དུ་མྱོང་བར་འདོད་
དོ་ཞེ་ན། ལེགས་པར་རྟོགས་མེད་པའི། །དོན་དང་དོན་ཤེས་གང་དེ་དག །ཕྱི་ནས་ཇི་ལྟར་སོ་
སོར་དྲན། །ལེགས་པར་རྟོགས་པ་མེད་པའི་ཚེ། དོན་དང་དོན་འཛིན་གྱི་ཤེས་པ་གང་ཡིན་པ་དེ་དག་ཕྱི་
ནས་ཇི་ལྟར་སོ་སོར་དྲན་ཏེ་སོ་སོར་མྱོང་བ་མེད་པའི་ཕྱིར་རོ། །གལ་ཏེ་དོན་དང་དོན་ཤེས་དེ་དག་སོ་སོར་
དྲོན་ན། དོན་དང་དོན་གྱི་ཡིད་དག་གི། །མྱོང་བ་རིམ་བཞིན་སྐྱེ་བ་ལའང་། སྣང་བ་སྣ་ཚོགས་
པ་ཉིད་ཀྱི། །བརྩད་པའི་སྐྱོན་འདི་གདོན་པ་དཀའ། །སྟེ། དོན་དོན་འཛིན་གྱི་ཡིད་དོན་བཅས་ཀྱི་
རིག་པ་ཐ་དད་དུ་མྱོང་བ་རིམ་པ་བཞིན་དུ་སྐྱེ་བར་འདོད་པ་ཡིན་ན། བློ་མ་འཁྲུལ་བ་ལ་གསུམ་པོ་སོ་སོ་སོ་
སོར་སྣང་བ་སྣ་ཚོགས་པར་འགྱུར་རོ། ཞེས་པའི་བརྩད་པའི་སྐྱོན་འདི་གདོན་པར་དཀའ་བ་ཡིན་ནོ། །
སྣང་བ་སྣ་ཚོགས་པར་ཐལ་བ་དེ་འདོད་དོ་ཞེ་ན། འདི་ལྟར་སྔོན་པོ་ལ་སོགས་པའི། །རྣམ་གཅིག་
ཉིད་དམ་མྱོང་བ་གཅིག །རྟོགས་ཀྱི་སྔོན་པོར་སྣང་བ་ནི། །མྱོང་ལ་མྱོང་བ་གཞན་ཡོད་མིན། །
འདི་ལྟར་སྔོན་པོ་ལ་སོགས་པའི་སྣང་བ་རྣམ་པ་གཅིག་ཉིད་དམ་མྱོང་བ་གཅིག་ཁོ་ན་རྟོགས་ཀྱི། སྔོན་པོར་
སྣང་བ་ཙམ་འདི་ནི་མྱོང་ལ་དེ་ལས་གཞན་པའི་མྱོང་བ་གང་ཡང་ཡོད་པ་མ་ཡིན་ནོ། ཞེས་པ་ནི་བསལ་བ་
བརྗོད་པའོ། །དོན་དྲན་པ་རང་རིག་ཏུ་སྒྲུབ་པ་འདི་ནི་རྣམ་འགྲེལ་མཛད་པའི་ལན་ཡིན་ནོ་ཞེའོ། །
གཉིས་པ་ཤེས་པ་དྲན་པ་རང་རིག་ཏུ་སྒྲུབ་པ་ནི། མདོ་མཛད་པའི་ལན་ཡིན་ནོ་ཞེའོ། །འདི་ལ་
གཉིས་ལས། དང་པོ་དགག་པ་དངོས་ནི། ཤེས་པ་གཞན་གྱི་རྗེས་མྱོང་བར། །འགྱུར་བ་དེ་
ལའང་དྲན་པ་མཐོང་། །སྔོ་སེར་གྱི་ཤེས་པ་དེ་ལ་རང་རིག་པ་མེད་པས་ཤེས་པ་གཉིས་པ་གཞན་གྱི་
རྗེས་སུ་མྱོང་བར་འགྱུར་བར་འདོད་པ་དེ་ལའང་། ཤེས་པ་སྔ་མ་མྱོང་ངོ་ཞེས་དྲན་པ་མི་སྲིད་པར་འགྱུར་
ཏེ། དང་པོ་མྱོང་བྱེད་ཀྱི་ཤེས་པ་གཉིས་པ་དེ་ལ་རང་རིག་མེད་པའི་ཕྱིར་རོ། །དྲན་པ་མེད་པར་ཐལ་བ་
འདོད་ན་ཡང་དེ་ལའང་དྲན་པ་མཐོང་བ་ཡིན་ནོ། །དེས་ན་གཉིས་པ་དེ་ནི་གང་གིས་མྱོང་བ་ཡིན།
གལ་ཏེ་དེ་ཁང་། གསུམ་པ་གཞན་གྱིས་མྱོང་ངོ་ཞེ་ན། ཤེས་རིག་ཕྲེང་བ་རྗེས་འབྲེལ་ཅན། །འདི་
སྐྱེད་དེ་ནི་གང་ཞིག་ཡིན། །ཤེས་རིག་གི་ཕྲེང་བ་གཅིག་གི་རྗེས་སུ་གཅིག་འབྲལ་པ་ཅན། འདིའི་སྐྱེད་
པར་བྱེད་པ་དེ་ནི་གང་ཞིག་ཡིན། གལ་ཏེ་དེའི་ཡང་སྔ་མའི་བློ་དེ་ཉིད་སྐྱེད་པར་བྱེད་པ་ཡིན་ནོ། །ཞེ་
ན། དེ་ལྟ་ན། བློ་ཕྱི་མ་དེ། ཡུལ་གཞན་ལ་ནི་འཕོ་མི་འགྱུར། །ཏེ། བློ་སྔ་མ་ཁོ་ན་འཛིན་པར་
བྱེད་ པའི་ ཕྱིར་རོ། །
གཉིས་པ་དེའི་ལན་དགག་པ་ལ་བཞི་སྟེ། དོན་དང་བློ་རིམ་གྱིས་འཛིན་པའི་ལན་དགག་པ་དང་།
367



རྒྱུ་ཡིན་ཡང་ཡུལ་མ་ཡིན་པའི་ལན་དགག་པ་དང་། ? ·དོན་དང་བློ་གཉི་ག་འཛིན་པའི་ལན་དགག་པ་དང་།
ཐ་མ་མི་མྱོང་ན་ཧ་ཅང་ཐལ་བའོ། །
དང་པོ་ལ་གཉིས་ལས། དང་པོ་དགག་པ་དངོས་ནི། བློ་ཕྱི་མས་སྔ་མ་མྱོང་བར་བྱེད་པ་ཡིན་
ནའང་། །ཤེས་པ་ཡུལ་གཞན་ལ་མི་འཕོ་བར་ཐལ་བའི་སྐྱོན་མེད་དེ། ཕྱི་རོལ་གྱི་དོན་གཟུགས་སྒྲ་ལ་སོགས་
པ་མི་ཉེ་བའི་ཚེ་ཤེས་པ་སྔ་མ་འཛིན་ཡང་ཕྱི་རོལ་གྱི་དོན་ཉེ་བའི་ཚེ་གཟུགས་སྒྲ་ལ་སོགས་པ་འཛིན་པར་་་་་
བྱེད་དོ་ཞེ་ན། གཟུང་བའི་མཚན་ཉིད་ཀྱིར་གྱུར་པ། །ཉེ་བ་སྐྱེད་བྱེད་བློ་དེ་དག །མི་འཛིན་
པར་ནི་ཤེས་ཕྱི་མ། །ཇི་ལྟར་གཞན་ནི་འཛིན་པར་འགྱུར། །ཤེས་པ་གཟུང་ཡུལ་དུ་འཇོག་པའི་
མཚན་ཉིད་དུ་གྱུར་པ་ནི། ཤེས་པ་ཕྱི་མའི་ཉེར་ལེན་གྱི་རྒྱུ་བྱེད་པ་ཡིན་ལ། ཤེས་པ་ཕྱི་མ་དེ་རང་དང་ཉེ་
བར་གྱུར་པའི་རང་སྐྱེད་བྱེད་ཉེར་ལེན་གྱི་རྒྱུ་དེ་མི་འཛིན་པར་ནི་ཇི་ལྟར་ཡུལ་གཞན་གཟུགས་ལ་སོགས་པ་་་
འཛིན་པར་འགྱུར་བ་ཡིན། རང་ཡུལ་ཤེས་པ་སྔ་མ་འཛིན་པར་བྱེད་པ་ལ་ཕྱི་རོལ་གྱི་ གཟུགས་སྒྲ་ལ་སོགས་
པས་གེགས་བྱས་པའི་ཕྱིར་ཤེས་པ་སྔ་མ་མི་འཛིན་པར་ཕྱི་རོལ་གྱི་དོན་འཛིན་པར་བྱེད་དོ་ཞེ་ན། བདག་
ལ་ཤེས་བསྐྱེད་རང་བཞིན་དུ། །ངེས་པའི་ནང་གི་ཡན་ལག་ནི། །དེ་དག་ལ་གཞན་ཕྱི་ཡི་ནི། །
ཁན་ལག་གང་གིས་གེགས་བྱེད་འགྱུར། །ཕྱི་རོལ་དོན་ནི་ཉེ་བས་ཀྱང་། །དེ་ལ་གེགས་བྱེད་
ནུས་མ་ཡིན། །ཤེས་པ་སྔ་མ་དེ་ནི་བདག་ཉིད་ལ་ཤེས་པ་ཕྱི་མ་སྐྱེད་བྱེད་ཀྱི་རང་བཞིན་དུ་ངེས་པའི་
ནང་གི་ཡན་ལག་ནུས་པ་ཐོགས་མེད་ཡིན་ལ། ནུས་པ་ཐོགས་མེད་དེ་དག་ལ་གཞན་ཕྱིའི་ཡན་ལག་གཟུགས་
སྒྲ་ལ་སོགས་པ་གང་ གིས་གེགས་བྱེད་པར་འགྱུར་ཕྱི་རོལ་གྱི་དོན་ཉེ་བས་ཀྱང་རྒྱུ་ནུས་པ་ཐོགས་མེད་དེ་ལ་་་་་
གེགས་བྱེད་པར་ནུས་པ་མ་ཡིན་ཏེ། མ་ཚང་མེད་རྒྱུ་དེ་ལ་ནི། །འབྲས་བུ་གང་གིས་བཟློག་པར་བྱེད་
ཅེས་བཤད་ཟིན་ཏོ། །གཞན་དུ་ཡུལ་ནི་ཉེ་བ་ན། །འགས་ཀྱང་བློ་མྱོང་མི་འགྱུར་རོ། །ཕྱི་རོལ་
གྱི་ཡུལ་མི་ཉེ་བ་ལས་གཞན་དུ་སྔོན་པོ་ལ་སོགས་པའི་ཡུལ་ཉེ་བའི་ཚེ་སྐྱེས་བུ་འགས་ཀྱང་རང་གི་བློ་མྱོང་བ་་་
མི་སྲིད་པར་འགྱུར་ཏེ། དེའི་ཚེ་ཡུལ་ཁོ་ན་འཛིན་པའི་ཕྱིར་རོ། །བློ་སྣ་མ་གཏན་ནས་མི་མྱོང་བར་མི་
འགྱུར་ཏེ། དོན་མི་ཉེ་བའི་ གནས་སྐབས་སུ་མྱོང་བའི་ཕྱིར་རོ། །ཞེ་ན། དོན་དེ་མིན་པའི་གནས་
སྐབས་འགའ། །ཡོད་མིན་དེས་ན་རྩ་བ་ནི། །མེད་ན་བློ་ཡི་དྲན་པ་ཡང་། །མེད་ཕྱིར་འདོད་
པ་ཨ་རེ་མཛེས། །དེ་ལྟ་ནའང་བློ་སྔ་མ་མྱོང་བ་གཏན་ནས་མི་སྲིད་པར་འགྱུར་ཏེ། དོན་ལྔ་ཉེ་བའི་
ཚེ་དོན་ཁོ་ན་འཛིན་ན་དོན་ལྔའི་གང་རུང་རེ་ཉེ་བ་མིན་པའི་ གནས་སྐབས་འགའ་ཡང་ཡོད་པ་མ་ཡིན་ཏེ་་་༌
གཟུགས་སྒྲ་མི་ཉེ་བའི་གནས་སྐབས་སྲིད་དུ་ཚུད་ནའང་། མཆུའི་དྲི་དང༌། མཆིལ་མའི་རོ་དང་། ལུས་
368



སམ། སའམ། གོས་སམ་རླུང་མཁྲིས་བཀྲེས་སྐོམ་ལ་སོགས་པ་གང་རུང་དང་། མ་ཕྲད་པ་མི་སྲིད་པའི་
ཕྱིར་རོ། །དོན་ལྔ་ཉེ་བ་ན་ནི་བློ་སྣ་མ་མི་མྱོང་ལ་དོན་ལྔ་གང་རུང་མི་ཉེ་བའི་གནས་སྐབས་མི་སྲིད་པ་དེས་
ན་བློའི་མྱོང་བ་མེད་ན་དྲན་པ་ཡང་མེད་པར་འགྱུར་བ་ལས་རྩ་བའམ་རྒྱུ་མྱོང་བ་མེད་བཞིན་དུ་དྲན་པ་་་་་་
འདོད་པ་ནི་ཤིན་ཏུ་མཚར་རོ། ། །
གཞན་ཡང་། འདས་སོགས་རྣམ་རྟོག་གང་དག་ལ།། དོན་ཉེ་བ་ནི་ཡོད་མིན་ལ། །འཕོ་བའི་
རྒྱུ་ནི་མེད་པའི་ཕྱིར། །དོན་ལ་དཔྱོད་པ་མི་སྲིད་འགྱུར། །འདས་པའི་བུམ་པ་ལ་སོགས་པའི་དོན་
ལ་རྣམ་པར་རྟོག་ཅིང་དཔྱོད་པའི་བློ་མི་སྲིད་པར་འགྱུར་ཏེ། འདས་པའི་བུམ་པའི་དོན་ཉེ་བ་ཡོད་པ་མིན་
ལ་དོན་ཉེ་བ་མེད་ན་དོན་ལ་འཕོ་བའི་རྒྱུ་མེད་པའི་ཕྱིར་རོ།། གལ་ཏེ་ཤེས་པ་སྔ་མ་དེ་བདག་ཉིད་ལ་ཤེས་
པ་ཕྱི་མ་བསྐྱེད་པའི་ནུས་པ་ཡོད་པའི་ཚེ་ནི་ཕྱི་མ་དེས་སྔ་མ་མྱོང་བ་ཡིན་ལ་བདག་ཉིད་ལ་ཤེས་པ་ཕྱི་མ་་་་
བསྐྱེད་པའི་ནུས་པ་རིམ་གྱིས་ཟད་པ་ནས་ཤེས་པ་སྔ་མ་མི་འཛིན་པར་ཡུལ་གཞན་སྔོན་པོ་ལ་སོགས་་་་
པ་ལ་འཕོ་བར་འགྱུར་རོ་ཞེ་ན། དོན་བློ་དེ་ཉིད་གང་ལས་ཡིན། །སྔར་གྱི་བློ་ནི་ནུས་ཟད་ན། །
དོན་ལ་འཕོ་བར་མི་འགྱུར་ཏེ། །བློ་སྔོན་མེད་པར་བློ་མ་ཡིན། །དོན་ལ་འཕོ་བར་འདོད་ པའི་བློ་
དེ་ཉིད་ཆོས་ཅན་ནོ། །རྒྱུ་གང་ལས་སྐྱེས་པ་ཡིན་ཏེ། རྒྱུ་མེད་ལས་སྐྱེས་པར་ཐལ་བ་ནི་དམ་བཅའ་བའོ། །
སྔ་མའི་བློ་ནི་ཕྱི་མ་བསྐྱེད་པའི་ནུས་པ་ཟད་ཅིང་དེ་ལས་གཞན་པའི་ཉེར་ལེན་མེད་པའི་ཕྱིར། ནམ་མཁའི་
པད་མོ་བཞིན་ནོ་ཞེས་པ་ཁྱོབ་བྱེད་མ་དམིགས་པའོ། །དེ་ལྟ་ན་བློ་ཕྱི་མ་ནི་དོན་ལ་འཕོ་ཞིང་འཛིན་པར་
མི་འགྱུར་ཏེ། བློ་སྔ་མ་ལས་མ་སྐྱེས་པའི་ཕྱིར་ཀ་བ་བཞིན་ནོ་ཞེས་པའང་ཁྱབ་བྱེད་མ་དམིགས་པའོ། །
བློ་སྔ་མ་ལས་མ་སྐྱེས་ཀྱང་དོན་ལ་འཕོ་བ་མི་འགལ་ལོ་ཞེ་ན། དོན་ལ་འཕོ་བའི་བློ་ནི་མེད་པར་འགྱུར་ཏེ་
ནུས་ལྡན་སྔ་མ་མེད་པའི་ཕྱིར་རི་བོང་གི་རྭ་བཞིན་ནོ། །ཞེས་པ་རྒྱུ་མ་དམིགས་པའི་ཐལ་བའོ། །ནུས་
ལྡན་གྱི་ཡིད་སྔ་མ་མེད་ཀྱང་ཕྱི་མ་འབྱུང་བ་ལ་འགལ་བ་མེད་དེ། ནུས་ལྡན་གྱི་དབང་ཤེས་སྔ་མ་མེད་ཀྱང་་་་་
རྐྱེན་གསུམ་ཚོགས་ན་དབང་ཤེས་འབྱུང་བ་བཞིན་ནོ་ཞེ་ན། ཡིད་ནུས་ལྡན་སྔ་མ་མེད་པར་ཕྱི་མ་འབྱུང་ན་
ཡུལ་ལྔ་དང་དབང་པོ་ལྔ་ཚོགས་པའི་ཚེ་ཡིད་དོན་གཞན་གཟུགས་ལ་ཆགས་པ་ན་ཡང་སྒྲ་འཛིན་གྱི་ཤེས་པ་་་
ལ་སོགས་པ་ཡང་སྐྱེ་བར་ཐལ་བ་ལས། དོན་གཞན་ཆགས་ཞེས་ནུས་ཉམས་ན། །ཤེས་པ་སྐྱེ་བ་
མ་རྟོགས་ཕྱིར། །ཡིད་དོན་གཞན་གཟུགས་ལ་ཆགས་པས་སྒྲ་ལ་སོགས་པ་འཛིན་པའི་ནུས་པ་ཉམས་པ་
ན། སྒྲ་དང་རྣ་བའི་དབང་པོ་ཚོགས་ནའང་ཉན་པའི་ཤེས་པ་སྐྱེ་བ་མ་དམིགས་པའི་ཕྱིར་ནུས་ལྡན་གྱི་ཡིད་
སྔ་མ་མེད་ན་དོན་ལ་འཕོ་བའི་བློ་མེད་པར་གྲུབ་པ་ཡིན་ནོ། ། ་ ་ ་
T
་
，
369



་
གཉིས་པ་བཀག་པ་ལ་མི་འཐད་པ་སྤང་བ་ལ། རྩོད་པ་ནི། འཇུག་པའི་རྣམ་པར་ཤེས་པ་ཕྱི་མ་སྐྱེ་
བ་དེ་ནུས་ལྡན་གྱི་ཡིད་སྔ་མ་ཡོད་མེད་ཀྱི་རྗེས་སུ་འགྲོ་ལྡོག་བྱེད་ན་ཡིད་ཉེ་བར་ལེན་པའི་རྒྱུར་གྱུར་པས་ཀུན་
གཞིའི་རྣམ་པར་ཤེས་པ་ཉེར་ལེན་གྱི་རྒྱུ་མ་ཡིན་པར་འགྱུར་བས་ཀུན་གཞི་དོན་མེད་པར་འགྱུར་རོ། །
འདོད་ན་ནི་ཀུན་གཞི་ལས་འཇུག་པའི་རྣམ་ཤེས་ཐམས་ཅད་སྐྱེ་བར་བཤད་པ་དང་འགལ་ལོ་ཞེ་ན། འདིའི་
ལན་ལ་གཉིས་ལས། དང་པོ་རང་གིས་བརྗོད་པའི་ལན་ནི། ཅིག་ཅར་རིགས་མི་མཐུན་སྐྱེ་ཡང་། །ཤིན་
ཏུ་གསལ་བའི་སེམས་གཅིག་གིས། །ནུས་པ་ཉམས་པར་བྱས་པའི་ཕྱིར།། ཀུན་གཞི་ལས་གཞན་
འབྱུང་བ་མིན། །འཇུག་པའི་རྣམ་ཤེས་སྐྱེ་བ་ནུས་ལྡན་གྱི་ཡིད་སྔ་མ་ལ་ལྟོས་ཀྱང་ཀུན་གཞི་རྒྱུ་མ་ཡིན་
པར་ཐལ་བའི་སྐྱོན་མེད་དེ་ཀུན་གཞི་ལས་ནུས་ལྡན་གྱི་ཡིད་སྔ་མ་འབྱུང་ལ་དེ་ནི་མཚུངས་པ་དེ་མ་ཐག་པའི་
རྐྱེན་ཡིན་པས་དེ་དང་དབང་པོ་ལ་སོགས་པ་ཚོགས་པ་ལས་འཇུག་པའི་རྣམ་ཤེས་འབྱུང་བའི་ཕྱིར་རོ། །
འོ་ན་ནི་ཡུལ་ལྔ་དང་དབང་པོ་ལྔ་ཚོགས་པའི་ཚེ་ནུས་ལྡན་གྱི་ཡིད་སྔ་མ་ཡང་ཡོད་པས་རི གས་མི་མཐུན་པའི་
རྣམ་པར་ཤེས་པ་ལྔ་ ཅིག་ཅར་སྐྱེ་བར་ཐལ་བ་ལས་རེས་འགའ་གཟུགས་འཛིན་པའི་ཤེས་པ་ལས་གཞན་པ་་་
སྐྱེ་བ་མ་དམིགས་སོ་ཞེ་ན། ཡུལ་ལྔ་དང་དབང་པོ་ལྔ་ཚོགས་ཤིང་ནུས་ལྡན་གྱི་ཡིད་སྔ་མ་ཡུལ་ལ་ཆ་མཉམ་
པར་འཇུག་པ་ན་ཅིག་ཅར་རིགས་མི་མཐུན་པའི་རྣམ་པར་ཤེས་པ་ལྔ་སྐྱེ་བར་འགྱུར་བ་ཡིན་ན་ཡང་རེས་་་་་
འགའ་གཟུགས་འཛིན་གྱི་ཤེས་པ་ལྟ་བུ་གཅིག་ལས་གཞན་པ་སྐྱེ་བ་མ་དམིགས་པ་དེ་ནི་ཡིད་སྔ་མ་དེ་་་་་་་་
གཟུགས་ཁོ་ན་ལ་ཆགས་ཤིང་གཟུགས་འཛིན་གྱི་ཤེས་པ་ཤིན་ཏུ་གསལ་བའི་སེམས་གཅིག་གིས་སྒྲ་ལ་སོགས་་
པ་འཛིན་པའི་ནུས་པ་ཉམས་པར་བྱས་པའི་ཕྱིར། དེའི་ཚེ་ཀུན་གཞི་ལས་གཟུགས་འཛིན་གྱི་ཤེས་པ་ལས་
གཞན་འབྱུང་བ་མ་ཡིན་ཏེ། ཡིད་སྔ་མ་དེ་སྒྲ་ལ་སོགས་པ་འཛིན་པའི་ནུས་ལྡན་མ་ཡིན་པའི་ཕྱིར་རོ། །
མཛོད་ལས། ཀུན་གཞི་རྒྱུ་མ་ཡིན་པར་ཐལ་བ་འདོད་དེ་ཚད་མས་མ་གྲུབ་པའི་ཕྱིར་རོ། །ཡང་ན་ཡིད་
དེ་ཉིད་ལ་ཀུན་གཞིར་བརྗོད་པ་ཡིན་ཏེ། དེ་ཉིད་བག་ཆགས་ཐམས་ཅད་ཀྱི་གཞིར་བརྟགས་པའི་ཕྱིར་
རོ། །ཞེས་འཆད་པ་ནི། རྒྱན་ལས། ཀུན་གཞིའི་རྣམ་པར་ཤེས་པ་བསམ་པ་འདི་ཞོག་ཅིག། ཡང་
ན་ནི་ འདི་ནི་བག་ཆགས་ཀྱི་གཞིར་ཀུན་བརྟགས་པ་ཡིན་པའི་ཕྱིར་ཉེས་པ་མེད་དོ། ཞེས་པའི་དགོངས་པ་
མ་ལོངས་པ་ཡིན་ཏེ་བསམ་པ་ཞོག་ཅིག་ཞེས་པ་དེ་ཡང་ཀུན་གཞི་རྒྱུར་མི་འདོད་པ་མ་ཡིན་ནོ། །གལ་ཏེ་
ཡིན་ན་ནི་རང་གི་གྲུབ་མཐའ་དང་འགལ་བ་དང༌། བརྒྱལ་བ་སངས་པ་དང་། འགོག་པའི་སྙོམས་པར་
འཇུག་པ་ལས་ལངས་པའི་རྣམ་པར་ཤེས་པ་རྒྱུ་མེད་པར་ཐལ་བ་དང་རྒྱན་གྱིའང་ལྟག་འོག་ཏུ་ཀུན་གཞི་་་་
རྒྱུར་འདོད་པའི་ཚུལ་དུ་མ་བཤད་པ་ཡིན་ནོ། །དེ་ལྟ་མིན་ན་ཡིད་འཇུག་ནི། ]མཚུངས་ལ་ཡིད་
370



་་
་
གཞན་ལྟོས་མི་འགྱུར། །ཡིད་ཤེས་ཕྱི་མ་སྐྱེ་བ་དེ་ནུས་ལྡན་གྱི་ཡིད་སྔ་མ་ལ་ལྟོས་པ་དེ་ལྟ་མིན་ན་ཡིད་
ཀྱི་རྣམ་པར་ཤེས་པ་ཡང་འཇུག་པའི་རྣམ་ཤེས་བཞིན་རང་རིགས་སྔ་མ་ལ་མི་ལྟོས་པ་མཚུངས་པར་འགྱུར་་་
ལ་དེ་ལྟ་ན་ཡིད་ཡིད་གཞན་སྔ་མ་ལ་མི་ལྟོས་པར་འགྱུར་རོ། །དེ་འདོད་ན་ནི་འཇུག་པའི་རྣམ་ཤེས་གཞན་
ཅིག་ཅར་དུ་དུ་མ་སྐྱེ་བ་ཡོད་པ་ལྟར་ཡིད་ཀྱི་རྣམ་ཤེས་ཀྱང་ཅིག་ཅར་དུ་མ་སྐྱེ་བར་འགྱུར་བ་ལས། ཡིད་
ཤེས་རིམ་བཞིན་སྐྱེ་བས་ཀྱང་། །ལྟོས་པ་རབ་ཏུ་གྲུབ་པ་ཡིན། །ཡིད་རེ་རེ་ལས་རེ་རེ་རིམ་
པ་བཞིན་དུ་སྐྱེ་བར་མཐོང་བ་ལས་ཀྱང་ཡིད་ཡིད་གཞན་སྔ་མ་ལ་ལྟོས་པར་རབ་ཏུ་གྲུབ་པ་ཡིན་ཏེ་ཡིད་ཡིད་
གཞན་སྔ་མ་ལ་མི་ལྟོས་པར་རྐྱེན་གཞན་ལས་འབྱུང་ན་རྐྱེན་གཞན་དུ་མ་ཡང་ཅིག་ཅར་དུ་འབྱུང་བ་སྲིད་་་་་
པའི་ཕྱིར། ཡིད་ཤེས་ཀྱང་དུ་མ་ཅིག་ཅར་དུ་འབྱུང་བ་སྲིད་པར་ཐལ་བས་སོ། །ཡིད་འཇུག་མཚུངས་
ཞེས་པའི་དོན་འགྲེལ་བ་དག་ལས་གསལ་བར་མ་བཤད་ནའང་གཞུང་གི་དོན་འདི་ཉིད་ཡིན་ནོ། །
གཉིས་པ་གཞན་གྱིས་བརྗོད་པའི་ལན་དགག་པ་ནི། བྱེ་བྲག་པ་ན་རེ། ཡུལ་ལྔ་དང་དབང་པོ་ལྔ་
ཚོགས་ཤིང་ཡིད་ལ་བྱེད་པ་ཡོད་པ་ན་ཡང་རྣམ་པར་ཤེས་པ་ལྔ་མི་སྐྱེ་བ་ནི། ཡིད་ནི་བདག་གི་ཡོན་ཏན་རྟག་
པ་རྡུལ་ཕྲན་ཙམ་གཅིག་ཡིན་པའི་ཕྱིར། དེ་ནི་གཞན་གཟུགས་ལ་ཆགས་པས་གཞན་སྒྲ་ལ་སོགས་
པ་ལ་མི་འགྲོ་བའི་ཕྱིར། གཟུགས་འཛིན་པ་ན་སྒྲ་ལ་སོགས་པ་གཞན་འཛིན་པའི་ཤེས་པ་མི་སྐྱེ་བ་ཡིན་
ནོ། །ཞེ་ན། མིན། །ལ་ལར་ཅིག་ཅར་འབྱུང་ཕྱིར་རོ། །ཡིད་གཅིག་ཡིན་པས་རྣམ་པར་ཤེས་པ་ཅིག་
ཅར་མི་སྐྱེ་བ་མ་ཡིན་ཏེ། སྐབས་ལ་ལར་རིགས་མི་མཐུན་པའི་རྣམ་པར་ཤེས་པ་དུ་མ་ཅིག་ཅར་དུ་འབྱུང་
པའི་ཕྱིར་རོ། །ནམ་གྱི་ཚེ་ཞེ་ན། འཇུག་པ་མཚུངས་ན་མཚུངས་ཉིད་ཕྱིར། །ཐམས་ཅད་ཚེ་གཞན་
རྟོགས་མི་འགྱུར། །ཁྱེད་ལྟར་ན་ཡིད་གཅིག་ཡིན་པའི་ཕྱིར་དུས་ཐམས་ཅད་ཀྱི་ཚེ་གཟུགས་སོགས་གང་
རུང་གཅིག་འཛིན་པ་ན་གཞན་རྟོ གས་པ་མི་སྲིད་པར་འགྱུར་རོ། །འདོད་ན་སྐྱེས་བུ་ཡུལ་གཅིག་ཁོ་ན་
མཐོང་བར་འདོད་པ་མ་ཡིན་པ་དང་ཡུལ་རྣམས་ཀྱང་གསལ་བར་མཚུངས་པས་སྐྱེས་བུའི་ཡིད་སྔ་མ་ཡུལ་ལྔ་
ལ་ཆ་མཉམ་དུ་མཚུངས་པར་འཇུག་པ་ན་ཤེས་པ་ཡང་ལྔ་ཅར་མཚུངས་པར་སྐྱེ་བ་དམིགས་པའི་ཕྱིར་རོ། །
བདག་ཡིད་ལྡན་པ་ཙམ་ལས་ནི། །སྐྱེ་བའང་ཅིག་ཅར་སྐྱེ་བར་འགྱུར། །བདག་ཡིད་ལྡན་པ་
ཙམ་ལས་ཤེས་པ་སྐྱེ་བར་འདོད་པ་ལ་ཡང་། གཟུགས་སྒྲ་ལ་སོགས་པ་འཛིན་པའི་ཤེས་པ་དུ་མ་ཅིག་ཅར་
དུ་འབྱུང་བར་འགྱུར་ཏེ་དུས་ཕྱིས་སྒྲ་ལ་སོགས་པ་འཛིན་པའི་བདག་ཡིད་ལྡན་པ་དེ་ལས་ཐ་དད་པ་མེད་་་་་་
པའི་ཕྱིར་རོ། །གཟུགས་འཛིན་པའི་ཚེ་སྒྲ་ལ་སོགས་པ་མི་འཛིན་ན་དུས་ཕྱིས་ཀྱང་མི་འཛིན་པ་འགྱུར་
ཏེ། སྔར་མི་འཛིན་པའི་རང་བཞིན་ལས་ཁྱད་པར་མེད་པའི་ཕྱིར་རོ། ། བདག་ཡིད་ལྡན་པ་ཙམ་ལས་སྐྱེ་
371
ལ:



*
་
ཡང་ཅིག་ཅར་དུ་དུ་མ་སྐྱེ་བར་མི་འགྱུར་ཏེ། - ཡིད་ནི་གཅིག་ཡིན་ལ་དེའི་བྱ་བ་ཡང་གཅིག་ཡིན་པས་
སོ་ཞེ་ནའང་། ཇི་ལྟར་མར་མེ་དུ་མས་མཐོང་། །མར་མེ་གཅིག་ཡིན་པས་བྱ་བ་ཡང་གཅིག་ཏུ་འགྱུར་
ལ། དེ་ལྟ་ན་སྐྱེས་བུ་དུ་མ་ལ་མར་མེ་འཛིན་པའི་ཤེས་པ་ཅིག་ཅར་དུ་འབྱུང་བ་མི་འཐད་པར་འགྱུར་རོ། }
རིམ་གྱིས་ཀྱང་ནུས་མེད་འགྱུར་ཏེ། །ཕྱིས་ཀྱང་བྱེ་བྲག་མེད་ཕྱིར་རོ། །དེའི་ཚེ་སྒྲ་འཛིན་པ་ལ་
སོགས་པའི་རྣམ་པར་ཤེས་པ་དུ་མ་ཅིག་ཅར་དུ་མི་སྐྱེ་ན་ཕྱིས་རིམ་གྱིས་ཀྱང་སྒྲ་ལ་སོགས་པ་འཛིན་པའི་ནུས་
པ་མེད་པར་འགྱུར་ཏེ། རྟག་པ་ཉིད་ཀྱིས་སྔར་སྒྲ་ལ་སོགས་པ་མི་འཛིན་པའི་རང་བཞིན་དང་བྱེ་བྲག་མེད་
པའི་ཕྱིར་རོ། །བྱེ་བྲག་ཡོད་ན་ནི་མི་རྟག་པར་འགྱུར་རོ། །འདིས་ལུས་སྐྱེས་བུས་བཤད་པ་ཡིན། །
རྟག་པ་ཅིག་ཅར་རྣམ་པར་ཤེས་པ་ལྔ་མི་བསྐྱེད་ན་རིམ་གྱིས་ཀྱང་མི་བསྐྱེད་པར་འགྱུར་ཏེ་སྔར་མི་བསྐྱེད་་་་༌
པའི་རང་བཞིན་ལ་ཁྱད་པར་མེད་པའི་ཕྱིར་རོ་ཞེས་བྱ་བའི་རིགས་པ་འདིས་ནི་རྒྱང་འཕེན་པ་ལུས་རྟག་པ་
གཅིག་གིས་བློ་དུ་མ་རིམ་པ་བཞིན་དུ་སྐྱེད་པར་འདོད་པ་དང་གྲངས་ཅན་སྐྱེས་བུ་རྟག་པ་གཅིག་གིས་ཡུལ་་་
ལ་རིམ་གྱིས་ལོངས་སྤྱོད་པར་འདོད་པ་དགག་པ་ཡང་བཤད་པ་ཡིན་ཏེ། ལུས་རྟག་པས་བློ་རིམ་གྱིས་སྐྱེད་
པར་བྱེད་ན་དང་པོ་ཉིད་དུ་མ་འོངས་པའི་བློ་ཐམས་ཅད་ཅིག་ཅར་དུ་བསྐྱེད་པར་འགྱུར་ཏེ་མ་འོངས་པའི་་
བློ་སྐྱེད་པར་བྱེད་པའི་ལུས་དེ་དང་ཁྱད་པར་མེད་པས་སོ། །བསྐྱེད་པར་མི་བྱེད་ན་ནི་ཕྱིས་ཀྱང་མི་བསྐྱེད་
པར་འགྱུར་ཏེ་མི་བསྐྱེད་པའི་རང་བཞིན་ལ་འགྱུར་བ་མེད་པའི་ཕྱིར་རོ། །སྔར་མི་བསྐྱེད་པ་ཕྱིས་བསྐྱེད་
པར་འགྱུར་ན་ནི་ལུས་མི་རྟག་པར་འགྱུར་བ་ལས་དེ་ཡང་འདོད་པ་མ་ཡིན་ནོ། །དེ་བཞིན་དུ་སྐྱེས་བུ་རྟག་
པ་ཡུལ་ལ་རིམ་གྱིས་ལོངས་སྤྱོད་ན་དང་པོ་ཉིད་དུ་མ་འོངས་པའི་ཡུལ་རྣམས་ལ་ཅིག་ཅར་དུ་ལོངས་སྤྱོད་་་་
པར་འགྱུར་ཏེ་ཕྱིས་ལོངས་སྤྱོད་པའི་སྐྱེས་བུ་དང་ཁྱད་པར་མེད་པའི་ཕྱིར་རོ། །ད་ལྟར་མ་འོངས་པ་ལ་
ལོངས་མི་སྤྱོད་ན་མ་འོངས་པ་ན་ཡང་ལོངས་མི་སྤྱོད་པར་འགྱུར་ཏེ་སྔར་ལོངས་མི་སྤྱོད་པའི་རང་བཞིན་ལས་
འགྱུར་བ་མེད་པའི་ཕྱིར་རོ། །སྔར་ལོངས་མི་སྤྱོད་པ་ཕྱིས་ལོངས་སྤྱོད་པར་འགྱུར་ན་ནི་སྐྱེས་བུ་མི་རྟག་
པར་འགྱུར་རོ། །ཞེས་རིགས་པ་མཚུངས་པ་ཡིན་ནོ། །རྒྱུན་ལས། གཅིག་ལས་བྱ་བ་གཅིག་ཡིན་ན། །
ཇི་ལྟར་མར་མེ་དུ་མས་མཐོང་། །ཞེས་པའང་ལུས་དང་སྐྱེས་བུ་དགག་པ་ལའང་སྦྱོར་མོད་ཀྱི་སྐྱེས་བུ་
གཅིག་ལ་བྱ་བ་གཅིག་ཡིན་ནོ། །ཞེས་གྲོངས་ཅན་མི་སྨྲ་བས་འགྲིག་པར་མ་མཐོང་ངོ༌། །གལ་ཏེ་བདག་
ཡིད་ལྡན་པ་ཙམ་ལས་སྐྱེའང་རྣམ་པར་ཤེས་པ་དུ་མ་ཅིག་ཅར་དུ་སྐྱེ་བར་མི་འགྱུར་ཏེ། གོམས་པའི་འདུ་
བྱེད་ལས་རེ་རེ་ལས་རེ་རེ་སྐྱེ་བར་ངེས་པ་ཡིན་ནོ་ཞེ་ན། ་ གོམས་པའི་འདུ་བྱེད་དེ་སྔར་མེད་ཕྱིས་རྒྱུ་
གང་ལས་སྐྱེས་པ་ཡིན། དེ་ནི་བློ་སྔ་མ་ཉིད་ལས་སོ་ཞེ་ན། ལུགས་གོ མས་པ་སྔ་མ་ཡས་གོམས་པ་ཕྱི་མ་
372
r



，
}
སྐྱེ་བ་དེ་འཐད་པ་ཡིན་མོད། བློ་སྔ་མ་ལས་ཕྱི་མ་སྐྱེ་ན་སྔ་མའི་ནུས་པ་མ་ཉམས་པས་སྔ་མ་ཕྱི་མའི་ཉེར་
ལེན་དང་གཟུང་ཡུལ་དུ་གྲུབ་པས་ན། བློ་སྔོན་མེད་པར་བློ་མ་ཡིན། །ཞེས་པའི་ངེད་ཀྱི་འདོད་པ་གྲུབ་
པ་ཉིད་དོ། །
གཉིས་པ་རྒྱུ་ཡིན་ཡང་ཡུལ་མ་ཡིན་པའི་ལན་དགག་པ་ནི། ཤེས་པ་སྔ་མས་ཕྱི་མ་སྐྱེད་པར་བྱེད་པ་
ཡིན་ནའང་ཡུལ་གཞན་ལ་འཕོ་བར་མི་འགྱུར་བའི་སྐྱོན་མེད་དེ་ཕྱི་རོལ་གྱི་ཡུལ་ཉེ་བའི་ཚེ་ཤེས་པ་སྔ་མ་ནི་་་
སྐྱེད་པར་བྱེད་པ་ཙམ་ཡིན་ཡང་གཟུང་ཡུལ་མ་ཡིན་པས་གཟུང་ཡུལ་ནི་ཕྱི་རོལ་གྱི་དོན་ཉེ་བ་འཛིན་པར་་་་་
བྱེད་པས་ཡུལ་གཞན་ལ་མི་འཕོ་བ་དང༌། དོན་བློ་དེ་ཉིད་གང་ལས་ཡིན་ཞེས་པའི་སྐྱོན་དུ་མི་འགྱུར་རོ་
ཞེ་ན། གཟུང་ལ་གཟུང་ཉིད་སྐྱེད་བྱེད་ལས། །གཞན་མིན་སྐྱེད་བྱེད་ཉིད་མཚན་ཉིད། །
བློ་སྔ་མ་སྐྱེད་བྱེད་ཡིན་ཡང་གཟུང་ཡུལ་མ་ཡིན་པ་མི་འཐད་དེ། བློ་གཟུང་ཡུལ་དུ་འགྱུར་བ་ལ་གཟུང་བ་
ཉིད་དུ་འཇོག་པའི་རྣམ་འཇོག་ནི་སྐྱེད་པར་བྱེད་པ་ཉིད་བློའི་གཟུང་བའི་མཚན་ཉིད་ཡིན་གྱི་དེ་ལས་གཞན་
པའི་མཚན་ཉིད་མེད་དོ། །བློ་གཞན་ལ་སྣང་བར་བྱེད་པ་ཉིད་གཟུང་བའི་མཚན་ཉིད་ཡིན་ནོ་ཞེ་ན། སྣང་
བ་གཟུང་བ་མ་ཡིན་མེད། །བློ་གཞན་ལ་སྣང་བར་བྱེད་པ་དེ་ཉིད་སྐྱེད་པར་བྱེད་པའི་གཟུང་བ་ཡིན་གྱི།
སྐྱེད་པར་བྱེད་པའི་གཟུང་བ་མ་ཡིན་ པ་གཞན་ནི་བློ་གཞན་ལ་སྣང་བར་བྱེད་པ་མ་ཡིན་ཏེ། མདོར་ན་སྐྱེད་
པར་བྱེད་པ་ལས་གཞན་དུ་གྱུར་པ་བློ་ལ་སྣང་བར་བྱེད་པ་གཞན་མེད་དེ་བློ་གཞན་ཕྱི་མ་ལ་སྣང་བར་བྱེད་་་
པ་ནི་སྐྱེད་པར་བྱེད་པ་སྔ་མ་ཉིད་ཡིན་པས་བློ་ཕྱི་མ་ལ་སྣང་བ་དང་བློ་ཕྱི་མ་སྐྱེད་པར་བྱེད་པ་དག་གཞན་མ་
ཡིན་ནོ་ཞེས་པའི་དོན་ཏོ། །ཁོ་བོའི་བླ་མས། … སྣང་བ་མེད་པ་གཟུང་བ་མིན། །ཞེས་བསྒྱུར་བ་ལྟར་ན་
བློ་ལ་སྣང་བ་མེད་པ་གཟུང་བ་མ་ཡིན་གྱི་བློ་སྣ་མ་ནི་ཕྱི་མ་ལ་སྣང་བའི་ཕྱིར་གཟུང་བའི་ནུས་པ་ཉམས་པ་་་་
མེད་དོ་ཞེས་པའི་དོན་ཏོ། །གཞན་ཡང་གཟུང་ལ་གཟུང་ཉིད་སྐྱེད་བྱེད་ལས། །ཞེས་པ་ནས་ལེའུ་གསུམ་པ་
རྫོགས་པའི་བར་འདི་རྣམས་སྔར་གྱི་བཤད་པ་རྣམས་གཞུང་སྔ་ཕྱིའི་ཁྲིགས་མི་འགྲིག་ཅིང་། གཞུང་གི་
བཤད་པའང་འགའ་ཞིག་སློབ་དཔོན་གྱི་དགོངས་པ་མ་ཡིན་པར་མཐོང་ནས། ཁོ་བོའི་བླ་མ་རིགས་པར་
སྨྲ་བ་ཆེན་པོ་ཞང་གི་གསུང་ལ་བརྟེན་ནས་འཆད་པར་བྱེད་དོ། །སྔར་གལ་ཏེ་བདག་ལ་ཤེས་བསྐྱེད་པའི།།
ནུས་པ་རིམ་གྱིས་ཟད་པ་ནས། །ཡུལ་གཞན་ལ་ནི་འཕོ་བར་འགྱུར་རོ་ཞེས་ཟེར་བ་ལ་བློ་སྔ་མས་ཕྱི་མ་
བསྐྱེད་པའི་ནུས་པ་ཟད་ན་དོན་ལ་འཕོ་བའི་བློ་དེ་རྒྱུ་མེད་པར་འགྱུར་རོ་ཞེས་བརྗོད་པའི་ལན་དུ། སྔར་
གྱི་བློ་ནུས་པ་ཟད་ཅེས་སྨྲས་པ་དེ་ཡང་ཕྱི་རོལ་གྱི་དོན་ཉེ་བའི་ཚེ་བློ་སྔ་མ་དེ་གཟུང་བའི་ཡུལ་དུ་འགྱུར་བའི་
ནུས་པ་ཉམས་པར་འགྱུར་གྱི། ཤེས་པ་ཕྱི་མ་སྐྱེད་བྱེད་ཀྱི་བདག་ཉིད་ལ་སོགས་པའི་ནུས་པ་གཞན་ཉམས་
373
ས
E



་པ་མིན་ནོ་ཞེ་ན།: གཟུང་བའི་ནུས་པ་ཉམས་པ་མི་འཐད་དོ་ཞེས་སྟོན་པ། ཆ་མེད་པ་ལའང་ཕྲ་སོགས་
མེད། །བློ་ལ་སྣང་བའི་གཟུགས་ལ་སོགས་པ་སྔར་གཟུང་ཡུལ་ཡིན་པ་གཟུང་ཡུལ་མ་ཡིན་པར་འགྱུར་བ་
ནི་རགས་པ་ཕྲ་བར་གྱུར་པ་དང་ཉེ་བ་རིང་བར་གྱུར་པ་དང་། བར་མ་ཆོད་པ་ཆོད་པར་གྱུར་པ་ལས་
གཟུང་བ་གཟུང་བ་མ་ཡིན་པར་འགྱུར་བ་ཡོད་མོད། བློ་ལ་ཆ་ཤས་མེད་པའི་ཕྱིར་ཕྲ་བར་གྱུར་པ་དང༌།
སྐད་ཅིག་གཞན་གྱིས་བར་དུ་མ་ཆོད་པས་རིང་བ་དང་ བར་ཆོད་པ་མི་སྲིད་པའི་ཕྱིར་སྔར་གཟུང་ཡུལ་ཡིན་་
པའི་ནུས་པ་ཉམས་ཏེ་གཟུང་ཡུལ་མ་ཡིན་པར་འགྱུར་བ་མེད་དེ་གཟུང་བའི་ནུས་པ་ཉམས་པ་མི་འཐད་་་
དོ། །སྐྱེད་བྱེད་ཀྱི་ནུས་པ་མ་ཉམས་ནི་གཟུང་བའི་ནུས་པ་ཉམས་པ་མི་འཐད་པར་སྟོན་པ། གཟུང་
བའི་མཚན་ཉིད་ཅན་ལ་ནི། , །གཟུང་ལས་སྐྱེད་བྱེད་གཞན་མེད་དེ། །ཞེས་པ་ནི་སྐྱེད་བྱེད་
ལས་གཞན་བཟུང་མེད་དེ། ཞེས་པའི་དོན་ཏེ། ཤེས་པ་གཟུང་ཡུལ་དུ་འགྱུར་བའི་གཟུང་བའི་མཚན་
ཉིད་ཅན་ནི་ཤེས་པ་སྔ་མ་ཉིད་ཡིན་ལ་དེ་ལ་ནི་ཤེས་པ་ཕྱི་མ་སྐྱེད་པར་བྱེད་པ་ཉིད་ཀྱིས་གཟུང་ཡུལ་དུ་་་་་་
བཞག་པ་ཡིན་ནོ། །སྐྱེད་བྱེད་ལས་གཞན་པའི་ཤེས་པ་ལ་བཟུང་བའི་མཚན་ཉིད་མེད་དོ། །
གཟུགས་སོགས་གཟུང་བ་གཟུང་མིན་དུ་འགྱུར་བའི་འཐད་པ་སྟོན་པ། གཟུགས་སོགས་དེ་ལྟ་མིན་
པར་ནི། །བློ་ལ་དངོས་སུ་ཕན་འདོགས་མེད། །གཟུགས་ལ་སོགས་པ་ནི་རགས་པ་དང་། ཉེ་
བ་དང༌། བར་མ་ཆོད་པ་དེ་ལྟ་མིན་པར་བློ་ལ་དངོས་སུ་རྣམ་པ་གཏོད་པར་མི་ནུས་པའི་ཕྱིར་གཟུང་བའི་
ཡུལ་དུ་མི་འགྱུར་བ་ཡིན་ནོ། གཟུང་བའི་མཚན་ཉིད་ལས་འདི་ཡི། །དེ་དངོས་ངེས་པ་གཞན་ཅི་
ཡོད། །བློ་ལའང་དེ་ཡོད་དེ་ཡི་ཕྱིར། །དེ་ཡང་དེ་ཉིད་དུ་རྣམ་གནས། །འཛིན་པ་ཡི་ནི་ཉེར་
ལེན་དང༌། །མྱོར་བ་སེམས་ཀྱི་གཟུང་མཚན་ཉིད། །གཟུང་བའི་མཚན་ཉིད་དེའི་རྣམ་ལྡན་དུ་
བསྐྱེད་པ་ཡིན་ལ། དེའི་རྣམ་ལྡན་དུ་སྐྱེད་པར་བྱེད་པ་དེ་ལས་གཟུང་བ་འདིའི་དངོས་པོར་ངེས་པ་གཞན་
ཅི་ཞིག་ཡོད། བློ་སྔ་མ་ལ་ཡང་ཕྱི་མ་དེའི་རྣམ་ལྡན་དུ་སྐྱེད་པར་བྱེད་པ་དེ་ཡོད་ན་བློ་སྔ་མ་དེ་ཡང་ཕྱི་མ་
དེའི་གཟུང་བའི་ཡུལ་དེ་ཉིད་དུ་རྣམ་པར་གནས་པར་གྲུབ་པ་ཡིན་ནོ། །དེས་ན་འཛིན་པ་སེམས་ཀྱིས་
སེམས་འཛིན་པར་བྱེད་པའི་གཟུང་བའི་ཡུལ་དེ་ནི་སེམས་ཕྱི་མ་དེ་ཉིད་ཀྱི་ཉེར་ལེན་གྱི་རྒྱུ་བྱེད་པ་དང་མྱོང་་་
བ་སེམས་སུ་གྲུབ་པ་སྟེ་ཆོས་གཉིས་ལ་བལྟོས་ནས་གཟུང་བའི་ཡུལ་ཡིན་གྱི། རྒྱུ་ཡིན་པས་གཟུང་ཡུལ་ཡིན་
ན་དབང་པོའང་གཟུང་ཡུལ་དུ་འགྱུར་བ་ལས་འདིར་སེམས་གཟུང་ཡུལ་དུ་བྱེད་པའི་ཚེའོ། །སེམས་ཡིན་
པས་གཟུང་ཡུལ་དུ་འགྱུར་ན། ། གཞན་གྱི་སེམས་ཀྱང་གཟུང་ཡུལ་དུ་འགྱུར་བས་འདིར་ཉེར་ལེན་གྱི་རྒྱུ་
བྱེད་པའོ། །གལ་ཏེ་གཟུགས་སོགས་གཟུང་ཡུལ་དུ་འགྱུར་བ་ལ་རགས་པ། ཐག་ཉེ་བ། བར་མ་ཆོད་
374



，
དང་། སེམས་གཟུང་ཡུལ་དུ་འགྱུར་བ་ལ་ཉེར་ལེན་གྱི་རྒྱུ་བྱེད་པ་མཚན་ཉིད་དུ་དགོས་ན། རྣལ་འབྱོར་
པས་ཕྲ་བ་དང་རིང་བ་དང་བར་ཆོད་པ་དང་གཞན་གྱི་སེམས་མི་ཤེས་པར་འགྱུར་རོ་ཞེ་ན། གཟུགས་
སོགས་དང་ནི་སེམས་དེ་ལྟར། །གཟུང་བའི་མཚན་ཉིད་དཔྱོད་པ་འདི། །མ་དག་བློ་ཅན་ལ་
ཡིན་གྱི། །རྣལ་འབྱོར་རྟོགས་པ་བསམ་མི་ཁྱབ། །གཟུགས་སོགས་གཟུང་ཡུལ་དུ་འགྱུར་བ་ལ་རགས་
པ་ལ་སོགས་པ་དང༌།་ སེམས་གཟུང་ཡུལ་དུ་འགྱུར་བ་ལ་ཉེར་ལེན་བྱེད་པ་ལ་སོགས་པ་དེ་ལྟར་གཟུང་
བའི་མཚན་ཉིད་རྣམ་པར་དཔྱོད་པ་འདི་ནི་རྒྱུད་ཀུན་བརྟགས་ཀྱི་དྲི་མས་མ་དག་པའི་བློ་ཅན་རྣམས་ལ་་་་་་
གཟུང་བའི་མཚན་ཉིད་དེ་ལྟ་བུ་ཡིན་ནོ་ཞེས་བསྟན་པ་ཡིན་གྱི། ་ རྣལ་འབྱོར་པའི་རྟོགས་པ་ནི་བྱིས་པ་
རྣམས་ཀྱིས་བསམ་གྱིས་མི་ཁྱབ་སྟེ། རགས་པ་དང་། ཕྲ་བ་དང༌། ཉེ་བ་དང་། རིང་བ་དང་། བར་
ཆོད་པ་དང་། མ་ཆོད་པ་དང་། ཉེར་ལེན་བྱེད་པ་དང་མི་བྱེད་པ་ཐམས་ཅད་ཀྱང་ཏིང་ངེ་འཛིན་གྱི་བྱེད་
པ་ལས་མངོན་དུ་འགྱུར་བའི་ཕྱིར་རོ། །གལ་ཏེ་བློ་ཕྱི་མ་སྔ་མའི་ཉེ་བར་ལེན་པ་ལས་སྐྱེས་པ་ཉིད་ཀྱིས་སྔ་
མའི་རྒྱུའམ་ཡུལ་ཡིན་ན་ཡང་དུས་རྟག་ཏུ་བློ་སྔ་མ་ཁོ་ན་འཛིན་པར་འགྱུར་བ་མ་ཡིན་ཏེ་གཟུགས་སོགས་་་་་
ཡུལ་ཡིན་ཡང་རེས་འགའ་མི་འཛིན་པ་བཞིན་ནོ། །དེས་ན་ཡུལ་གཞན་ལ་འཕོ་བར་དམིགས་པ་ཉིད་ཀྱིས་
རེས་འགའ་བློ་སྔ་མ་མི་འཛིན་པར་ཡང་གྲུབ་པ་ཡིན་ནོ་ཞེ་ན། དེ་ལ་ཕྲ་སོགས་ངོ་བོ་ཡིས། །གཟུང་བ་
གཟུང་མིན་ཉིད་འགྱུར་ན། །གཟུགས་སོགས་བློ་ལ་སྔར་མེད་གང༌། །ཕྱིས་སྐྱེས་པ་ནི་ཅི་ཞིག་
ཡོད། །གཟུགས་སོགས་གཟུང་ཡུལ་ཡིན་པ་རེས་འགའ་གཟུང་ཡུལ་མིན་ཞིང་། མི་འཛིན་པར་འགྱུར་
བ་ནི་ཕྲ་བ་དང་རིང་བ་ལ་སོགས་པའི་ངོ་བོ་ཡིས་གཟུང་བ་གཟུགས་སོགས་དེ་གཟུང་བ་མ་ཡིན་པར་འགྱུར་་་
གྱི་བློ་སྔ་མ་སྔར་གཟུང་ཡུལ་མ་ཡིན་པར་འགྱུར་བ་ཅི་ཞིག་ཡོད་དེ། ཆ་མེད་པ་ལའང་ཕྲ་སོགས་མེད། །
ཅེས་བཤད་ཟིན་ཏོ། །དེ་ཕྱིར་རང་བློ་འཛིན་འགྱུར་ན། །དེ་མ་ཐག་པའི་རྒྱུ་ཡི་སེམས། །གང་
ཡིན་དེ་ཉིད་འཛིན་འགྱུར་བ།དེས་ན་དོན་གཞན་རྟོགས་མི་འགྱུར། །བློ་སྔ་མ་གཟུང་ཡུལ་ཡིན་
པ་གཟུང་ཡུལ་མ་ཡིན་པར་འགྱུར་བ་མི་སྲིད་པ་དེའི་ཕྱིར། བློ་ཕྱི་མ་རང་གི་ཉེར་ལེན་བློ་སྣ་མ་ཁོ་ན་འཛིན་
དགོས་པར་འགྱུར་བ་ན་མཚུངས་པ་དེ་མ་ཐག་པའི་རྒྱུའམ་རྐྱེན་གྱི་སེམས་གང་ཡིན་པ་དེ་ཉིད་འཛིན་དགོས་
པར་འགྱུར་བ་དེས་ན་དོན་གཞན་གཟུགས་ལ་སོགས་པ་ལ་འཕོ་ཞིང་རྟོགས་པ་མི་སྲིད་པར་འགྱུར་རོ། །་
གསུམ་པ་དོན་དང་བློ་གཉིས་ཀ་འཛིན་པའི་ལན་དགག་པ་ནི། དངོས་པོ་རྣམས་ལ་ནུས་པ་དུ་མ་ཡོད་
པས་བློ་ཕྱི་མས་སྔ་མ་འཛིན་པར་བྱེད་པའི་ནུས་པ་ཡང་གཞན་ཡིན་ལ། ཡུལ་གཞན་གཟུགས་ལ་སོགས་པ་ལ་
འཕོ་བའི་ནུས་པ་ཡང་གཞན་ཡོད་པའི་ཕྱིར་སྔ་མ་འཛིན་ནའང་ཡུལ་གཞན་ལ་འཕོ་བར་མི་འགྱུར་བའི་སྐྱོན་
མ
375



，
ས་ པུས་
མེད་དོ་ཞེ་ན། ནུས་པ་དུ་མ་གཅིག་མེད་ཀྱང་། །དངོས་རྣམས་ངོ་བོ་ཉིད་ཀྱིས་འབྲས། །གཅིག་
དང་དུ་མ་བྱེད་ཅེས་བརྗོད། །དངོས་པོ་ལས་དོན་གཞན་དུ་གྱུར་པའི་ནུས་པ་དུ་མ་མེད་ཀྱང་། པད་
མའི་ས་བོན་ལ་སོགས་པའི་དངོས་པོ་རྣམས་ངོ་བོ་ཉིད་ཀྱིས་སྡོང་བུ་དང་ལོ་མ་དང་མེ་ཏོག་ལ་སོགས་པ་་་་་་
འབྲས་བུ་དུ་མ་བྱེད་ཅིང་ནུས་པ་གཅིག་མེད་ཀྱང་རིག་པ་སྔ་མ་ལ་སོགས་པའི་དངོས་པོ་རྣམས་ངོ་བོ་ཉིད་་་་
ཀྱིས་འབྲས་བུ་རིག་པ་ཕྱི་མ་གཅིག་བྱེད་དོ། །ཞེས་བརྗོད་དོ། །གལ་ཏེ་པད་མའི་ས་བོན་གཅིག་ཉིད་
ལས་སྡོང་བུ་དང་ལོ་མ་དང་མེ་ཏོག་ལ་སོགས་པ་དུ་མ་འབྱུང་བ་མ་ཡིན་གྱི་ས་བོན་དེ་ལ་ནུས་པ་དུ་མ་ཡོད་
པས་འབྲས་བུ་དུ་མ་འབྱུང་བ་ཡིན་ནོ་ཞེ་ན། མ་ཡིན་འགའ་ཞིག་གཅིག་ལས་གཅིག ། འབྲས་བུ་
ཚོགས་པ་དག་ལས་འབྱུང༌། །གཅིག་ཀྱང་ཚོགས་པ་གཉིས་འགྱུར་ཕྱིར། །དེ་ནི་དུ་མ་བྱེད་
ཅེས་བརྗོད། །ལན་དེ་ནི་འཐད་པ་མ་ཡིན་ཏེ། རིག་ཙམ་ལས་རིག་ཙམ་ལྟ་བུ་འགའ་ཞིག་ནི་ གཅིག་ལ་
ག ཅིག་འབྱུང་བ་ཡིན་ལ། ཡུལ་དང་དབང་པོ་དང་ཡིད་ལ་བྱེད་པ་ལས་རྣམ་པར་ཤེས་པ་ལྟ་བུ་འགའ་ཞིག་
ནི་འབྲས་བུ་དུ་མ་ཚོགས་པ་དག་ལས་འབྱུང་བ་ཡིན་ནོ། །མར་མེ་ལྟ་བུ་གཅིག་ཀྱང་སྐྱེས་བུ་སོ་སོའི་དབང་
པོ་ལ་སོགས་པ་དང་ཚོགས་པ་གཉིས་དང་གསུམ་ལ་སོགས་པར་འདུས་པ་ལས་འབྲས་བུ་དུ་མ་འབྱུང་བར་་་་
འགྱུར་བའི་ཕྱིར། མར་མེ་གཅིག་པོ་དེ་ནི་དུ་མ་བྱེད་ཅེས་བརྗོད་མོད་ཀྱི། དེ་དག་ནི་དུས་འགོག་པར་
བྱེད་དེ། དངོས་པོའི་ནུས་པ་སྣ་ཚོགས་པའི་ ཕྱིར་རོ། །གཅིག་ལས་གཅིག་འབྱུང་བ་མི་འཐད་དེ་རྐྱེན་
གཅིག་གསེ་ནི་ཀུན་ནུས་པ། གང་ན་ཡང་ནི་ཡོད་མ་ཡིན། །ཞེས་འབྱུང་བས་སོ། །ཞེ་ན་དེ་ནི་སྙན་
ངག་གི་སྐབས་ཡིན་པས་འདིར་མི་འདོད་དོ། །ཡང་ན་ཕལ་ཆེ་བའོ་འདིར་ནི། །གལ་ཏེ་བློ་གཞན་
དོན་དང་ནི། །རྣམ་ཤེས་སྔ་མ་འཛིན་འགྱུར་ན། །སྔ་ཕྱི་སྣང་བ་ཅན་ཉིད་ཕྱིར། །
དཔྱོད་པ་ལ་སོགས་སེམས་གཅིག་ལ། །རྟག་ཏུ་རིམ་གྱིས་མཐོང་བ་ཡི། །བརྗོད་གཉིས་རིམ་
མིན་ཉིད་འགྱུར་ཞིང་། །གཅིག་ཀྱང་གཉིས་གཉིས་སྣང་བར་འགྱུར། །བདག་དང་དེ་རིག་
སྣང་བའི་ཕྱིར། །གལ་ཏེ་བློ་གཞན་ཕྱི་མ་དུས་མཉམ་པའི་ཕྱི་རོལ་གྱི་དོན་དང་རྣམ་ཤེས་སྔ་མ་གཉིས་ཀ་
འཛིན་པར་འགྱུར་ན་བློ་གཅིག་ཉིད་ལ་སྔ་མ་དང་ཕྱི་མའི་དོན་གཉིས་གཉིས་སྣང་བ་ཅན་ཉིད་ཀྱི་ཕྱིར་ཡིད་་་་
ཀྱིས་དཔྱོད་པ་དང་། མིག་ཤེས་ལ་སོགས་པའི་སེམས་གཅིག་ལ། སྔ་མར་བརྗོད་པའི་ ཨ་ དང་ཕྱི་མར་
བརྗོད་པའི་ ཨི་གཉིས་རིམ་མིན་ཅིག་ཅར་དུ་སྣང་བར་འགྱུར་ཏེ་བློ་ཕྱི་མས་སྔ་མ་འཛིན་པའི་ཚེ་ཨིའི་བདག་་་
ཉིད་ད་ལྟར་བ་དང་སྔ་མ་ཨ་འཛིན་གྱི་ཤེས་པ་ཡིན་པས་ཤེས་པ་སྔ་མ་དེ་རིག་ཅིང་སྣང་འཛིན་པ་ན་ཨ་ཡིས་
ཁྱད་པར་བྱས་ནས་འཛིན་དགོས་པའི་ཕྱིར་རོ། །འདོད་ན་རྟག་ཏུ་སྔ་མར་བརྗོད་པའི་ཨ་དང་ཕྱི་མར་
376



བརྗོད་ པའི་ཨི་གཉིས་རིམ་གྱིས་མཐོང་བའི་ཕྱིར་དེ་དང་འགལ་བའོ། །སོགས་པས་བསྡུས་པ་སྔ་མ་གཟུགས་
དང་ཕྱི་མ་སྒྲ་འཛིན་པའི་ཚེ་བློ་རྣམ་པར་ཤེས་པ་གཅིག་ལ་སྔ་མའི་གཟུགས་དང་ཕྱི་མའི་སྒྲ་གཉིས་ཀ་ཅིག་་་་
ཅར་དུ་འཛིན་པར་འགྱུར་ཏེ་ཤེས་པ་སྔ་མ་འཛིན་པ་ནི་གཟུ གས་སྣང་བས་ཁྱད་པར་དུ་བྱས་པ་ཡིན་ལ་ཕྱི་་་༌་
མའི་དོན་སྒྲ་ཡིན་པའི་ཕྱིར་རོ། །དེ་ལྟ་ན་ཕྱི་མའི་བློ་གཅིག་ཉིད་ཀྱང་སྔ་མ་དང་ཕྱི་མའི་དོན་གཉིས་གཉིས་
སྣང་བར་འགྱུར་རོ། །
བཞི་པ་ཐ་མ་མི་མྱོང་ན་ཧ་ཅང་ཐལ་བ་ནི། མདོ་མཛད་པའི་རིགས་པ། གལ་ཏེ་ཡུལ་གཞན་འཐོ་
བ་ན། །ཐ་མ་ཉམས་སུ་མྱོང་མིན་ན།།གཞན་གྱིས་ཉམས་སུ་མྱོང་བ་བཞིན། །ཐམས་ཅད་མྱོང་
མེད་ཐལ་བར་འགྱུར། །སྔར་ཤེས་པ་སྔ་མ་ཕྱི་མས་མྱོང་ན་ཐུག་པ་མེད་པར་འགྱུར་བ་དང་། ཡུལ་གཞན་
ལ་མི་འཕོ་བར་ཐལ་བས་དགག་པ་བསྟན་པའི་ལན་དུ་ཤེས་པ་ཡུལ་གཞན་ལ་མི་འཕོ་བའི་ཚེ་སྔ་མ་འཛིན་ལ་
འཕོ་བའི་ཚེ་སྔ་མ་མི་འཛིན་པར་དོན་འཛིན་པའི་ཕྱིར་ཡུལ་གཞན་ལ་མི་འཕོ་བ་དང་སྣང་བ་སྣ་ཚོ གས་ པའི་
སྐྱོན་མེད་དོ་ཞེས་ཟེར་བ་ལ། ཡུལ་གཞན་ལ་འཕོ་བའི་ཚེ་ཤེས་པ་སྔ་མ་ཕྱི་མས་མྱོང་བར་བྱེད་པ་མེད་ན་སྔ་
མ་དེའི་སྔ་བ་མྱོང་བ་མེད་པར་འགྱུར་ཏེ། རང་གིས་རང་མ་མྱོང་ཞིང་མྱོང་བྱེད་གཞན་ཡང་མེད་པའི་ཕྱིར་
རོ། །རང་མ་མྱོང་ན་གཞན་གྱི་མྱོང་བྱེད་དུ་མི་འཐད་དེ། བུམ་པ་རང་མི་གསལ་བ་གཞན་གྱི་གསལ་
བྱེད་མ་ཡིན་པ་བཞིན་ནོ། །དེ་ལྟར་ན་དེས་ཀྱང་དེའི་སྔ་མ་མ་མྱོང་བས་གཞན་གྱིས་གཟུགས་ལ་སོགས་པ་
མྱོང་བ་བཞིན་དུ་གྱུར་པས་བློ་ཐམས་ཅད་མྱོང་བ་མེད་པར་འགྱུར་རོ། །གལ་ཏེ་བདག་གིས་སྔ་མ་ལ་རང་་་
རིག་མེད་ཀྱང་བདག་རྒྱུད་དང་འབྲེལ་བའི་བློ་གཞན་ཕྱི་མས་མྱོང་བའི་ཕྱིར་མངོན་སུམ་ཡིན་ལ། གཞན་
གྱིས་མྱོང་བ་ལ་རང་རིག་མེད་ཅིང་བདག་གི་རྒྱུད་དང་འབྲེལ་བའི་བློས་མྱོང་བར་འགྱུར་བ་མ་ཡིན་པའི་་
ཕྱིར་མངོན་སུམ་མ་ཡིན་པས་གཞན་གྱིས་མྱོང་བ་བཞིན་དུ་མྱོང་བ་མེད་པར་ཐལ་བར་མི་འགྱུར་རོ་ཞེ་ན།
གང་གིས་དེ་སྐད་བརྗོད་འགྱུར་བ། །བདག་གིས་མྱོང་དེ་གང་ལས་འགྲུབ། །རྒྱུ་མཚན་གང་ གིས་
བདག་གིས་མྱོང་བ་དེ་མངོན་སུམ་ཡིན་ལ། གཞན་གྱིས་མྱོང་བ་དེ་མངོན་སུམ་མ་ཡིན་ཞེས་བརྗོད་པར་
འགྱུར་བ་ཡིན། བདག་གིས་མྱོང་བ་ཞེས་བྱ་བ་དེ་རང་གང་ལས་འགྲུབ་པར་འགྱུར་ཏེ། རང་གིས་རང་མ་
མྱོང་ཞིང་མྱོང་བྱེད་གཞན་ཡང་མེད་པའི་ཕྱིར་རོ། །དེ་ཡང་དོན་ལ་འཕོ་བའི་ཚེ་ཕྱི་མ་མ་མྱོང་བའི་རྒྱུ་ལས་
སོ། །གལ་ཏེ་རང་མི་གསལ་བས་དོན་མི་གསལ་ན་དབང་པོ་རང་མི་གསལ་བའི་ཕྱིར་དོན་མི་གསལ་བར་
འགྱུར་རོ་ཞེ་ན། གསལ་རྒྱུ་མ་གྲུབ་པར་འགྱུར་གྱི། །གསལ་བར་འདོད་པའི་གསལ་བ་མིན། །
གལ་ཏེ་གསལ་བ་མ་གྲུབ་ཀྱང་། །གསལ་ན་འགྲོ་འདི་གསལ་བར་འགྱུར། །གསལ་བའི་རྒྱུ་མིག་
377



ལ་སོགས་པའི་དབང་པོ་རང་གསལ་བ་མ་གྲུབ་པར་གྱུར་ཀྱང་། དབང་པོ་གསལ་ཞེས་པའི་ཐ་སྙད་དུ་འགྱུར་
བ་ཡིན་ཏེ། དེས་རྒྱུ་བྱས་པ་ལས་གསལ་བྱེད་ཀྱི་ཤེས་པ་གསལ་བར་གྲུབ་པས་སོ། །དཔེར་ན་བུད་ཤིང་
གིས་ཚ་བར་བྱས་ཞེས་པ་བཞིན་ནོ། །ཁྱེད་དོན་གསལ་བར་འདོད་པའི་ཤེས་པ་རང་གསལ་བ་ཡང་མིན་
ལ་གསལ་བྱེད་གཞན་ཡང་མེད་པས་སོ། །གལ་ཏེ་གསལ་བར་མ་གྲུབ་ཀྱང་ཡོད་པ་ཙམ་གྱིས་དོན་གསལ་
ན་འགྲོ་བ་འདི་མ་ལུས་པ་གསལ་བར་འགྱུར་རོ། །ཚད་མ་དང་འབྲས་བུའི་རྣམ་པར་བཞག་པ་བཤད་
ཟིན་ཏོ། །
རྟོག་དང་བཅས་པས་ངེས་པར་བྱས་པའི་དོན།། མི་རྟོག་གསལ་བར་གོམས་པ་ལམ་གྱི་མཆོག ། མངོན་
སུམ་དོན་འདི་ལེགས་པར་བཤད་པ་ཡིས། །ཤེས་བྱ་མ་ལུས་མངོན་སུམ་གསལ་བར་ཤོག །ཚད་མ་རྣམ་
འགྲེལ་གྱི་འགྲེལ་བ་གནས་གསུམ་གསལ་བ་གངས་ཅན་གྱི་རྒྱན་ཞེས་བྱ་བ་བཙུན་པ་སྟོན་གཞོན་གྱིས་སྦྱར་་་
བ་ལས་གཞལ་བྱ་མངོན་གྱུར་རྟོགས་པའི་ཚུལ། མངོན་སུམ་གྱི་ལེའུ་སྟེ་གསུམ་པའི་འགྲེལ་པའོ། །
ལེའུ་བཞི་པ། གཞན་དོན་རྗེས་སུ་དཔག་པའི་ལེའུ་བཤད་པ།
རྣམ་དག་ངག་གིས་རིགས་ཚུལ་དྲི་མེད་གང་། །གང་ལ་བསྟན་པས་ལྟ་ངན་ཀུན་བསལ་ཏེ། །རྣམ་
གྲོལ་ཡངས་པའི་ལམ་ར བ་སྟོན་མཛད་པའི། །སྟོན་པ་མཉམ་མེད་དེ་ལ་ཕྱག་འཚལ་ལོ། །
༈
གཉིས་པ། གཞན་ལ་སྟོན་པ་ངག་གི་རྣམ་གཞག་ལ་གཉིས་ཏེ། གཞན་དོན་རྗེས་དཔག་གི་མཚན་
ཉིད་དང་། མཚན་གཞིའི་རང་བཞིན་ངེས་པར་བྱ་བའོ། །
དང་པོ། གཞན་དོན་རྗེས་དཔག་གི་མཚན་ཉིད།
དང་པོ་ལ་གཉིས་ཏེ། རང་གིས་མཐོང་བ་སྨོས་པའི་རྣམ་བཅད་དང་། དོན་སྨོས་པའི་རྣམ་བཅད་
དོ། །དང་པོ་ལ་གསུམ་ལས། དང་པོ་རྣམ་བཅད་དངོས་ནི། སློབ་དཔོན་གྱིས། གཞན་དོན་རྗེས་
སུ་དཔག་པ་ནི། །རང་གིས་མཐོང་དོན་རབ་གསལ་བྱེད། །ཅེས་གསུངས་ཏེ་རང་ནི་རྒོལ་བ་དང་ཕྱིར་
རྒོལ་གཉིས་ཀས་མཐོང་བའི་རྟགས་སོ། །དབང་པོ་ཡོད་ན་དེ་དག་གིས་ཀྱང་མཐོང་བའོ། །ཞེས་
རྒྱན་འཆད་དོ། །མཐོང་བ་ནི་ཚད་མས་ངེས་ཤིང་ཁོང་དུ་ཆུད་པའོ། །ཚུལ་གསུམ་པའི་རྟ གས་བརྗོད་
པ་ཞེས་བྱ་བས་ཆོག་མོད། རང་གིས་མཐོང་བ་ཞེས་ཅིའི་ཕྱིར་གསུངས་ཤེ་ན། གཞན་ལ་བསྟན་པར་
378



-
-
བུ་ཉིད་ཕྱིར།་།བདག་མཐོང་མིན་ཆང་གཞན་དག་གིས། །མཐོང་བ་སྒྲུབ་བྱེད་ཅེས་ཁ་
ཅིག །དེ་སྤང་ཕྱིར་བདག་མཐོང་བའི་ཚིག །གྲངས་ཅན་དག་ན་རེ། ། བློ་བདེ་ཆོས་ཅན་སེམས་
པ་མེད་པ་ཡིན་ཏེ། སྐྱེ་བ་ཅན་དང་མི་རྟག་པ་ཡིན་པའི་ཕྱིར་གཟུགས་ལ་སོགས་པ་བཞིན་ནོ། །ཞེས་
སངས་རྒྱས་པ་ལ་འགོད་པར་བྱེད་པ་ལ་གྲངས་ཅན་ནི་སྔར་མེད་གསར་དུ་སྐྱེ་བ་དང་ ཡོད་པ་གཏན་ནས་་་་
འཇིག་པའི་མི་རྟག་པ་མི་འདོད་པའི་ཕྱིར་རྒོལ་བ་རང་ལ་མ་གྲུབ་པའི་རྟགས་ཡིན་ནོ། །ཞེས་བཀག་པའི་
ཚེ། སྐྱེ་བ་ཅན་དང་མི་རྟག་པ་དེ་རྒོལ་བ་གྲངས་ཅན་བདག་གིས་མཐོང་བ་མིན་ཡང་། གཞན་སངས་རྒྱས་
པ་ལ་བསྟན་པར་བྱ་བའི་ཕྱིར་གང་ལ་བསྟན་པར་བྱ་བའི་ཕྱིར་རྒོལ་གཞན་དག་གིས་མཐོང་བ་དེ་ཉིད་སྒྲུབ་་་
བྱེད་དུ་འགྱུར་རོ་ཞེས་འདོད་པ་དེ་དགག་པའི་ཕྱིར་རང་གིས་མཐོང་ཞེས་པའི་ཚིག་གསུངས་པ་ཡིན་ནོ། །
གཉིས་པ་དེའི་ལན་དགག་པ་ལ་གསུམ་ལས། དང་པོ་ལུང་གིས་གྲུབ་པའི་ལན་དགག་པ་ནི། རྟགས་
དེ་རྒོལ་བ་ལ་མ་གྲུབ་ཀྱང་སངས་རྒྱས་པ་ལ་འགོད་པར་བྱེད་པ་ན། སངས་རྒྱས་པ་ལ་གྲུབ་སྟེ། སངས་
རྒྱས་པའི་ལུང་ལས་བློ་བདེ་སྐྱེ་བ་ཅན་དང་། མི་རྟག་པར་བཤད་པའི་ཕྱིར་རོ་ཞེ་ན། ཆོངས་བརྟགས་
ཡོངས་སུ་ལེན་པའི་ཕྱིར། །རྗེས་སུ་དཔག་པའི་ཡུལ་ལ་ཚིག །ཚད་མ་ཉིད་དུ་འདོད་མ་
ཡིན། །དེར་ནི་རྗེས་དཔག་འཇུག་མི་འགྱུར། །ལུང་ཙམ་ནི་སྒྲུབ་བྱེད་དུ་མི་རུང་གི་དང་པོ་
ཚད་མས་ཡོངས་སུ་བརྟགས་ནས་ཕྱིས་ལུང་དེ་ཁས་ལེན་པ་ཡིན་པའི་ཕྱིར་དང་། གཞལ་བྱ་གནས་གཉིས་
པ་རྗེས་སུ་དཔག་པའི་ཡུལ་འདི་ལ་ནི་ལུང་ངམ་ཚིག་རྐྱང་པ་དེ་ཚད་མ་ཉིད་དུ་འདོད་པ་མ་ཡིན་ལ་ལུང་གི་་༌་
ཡུལ་གནས་གསུམ་པ་དེར་ནི་རྗེས་སུ་དཔག་པ་འཇུག་པར་མི་འགྱུར་རོ། །ལུང་ལ་གནོད་ཕྱིར་གཞན་
ལ་ནི། །སྒྲུབ་བྱེད་བརྗོད་ཕྱིར་དེ་ཡི་ཚེ། །དེ་ནི་ཚད་མིན་དེ་བས་ན། །དེས་གྲུབ་མ་ལུས་
གྲུབ་མ་ཡིན། །བློ་བདེ་སེམས་པ་ཅན་གྱི་ལུང་དེ་ལ་གནོད་པར་བྱེད་པ་ཡོད་པའི་ཕྱིར་དང་། གཞན་
སེམས་མེད་ལ་ནི་སྒྲུབ་བྱེད་ཡོད་པར་བརྗོད་པའི་ཕྱིར། སེམས་པ་ཡོད་མེད་རྩོད་པ་དེའི་ཚེ་གནོད་བྱེད་
ཅན་ནང་པའི་ལུང་དེ་ནི་ཚད་མ་མིན་པར་འགྱུར་བ་དེ་བས་ན། སངས་རྒྱས་པའི་ལུང་དེས་གྲུབ་པའི་ཆོས་
ཅན་དང་རྟགས་ལ་སོགས་པ་མ་ལུས་པ་གྲུབ་པ་མ་ཡིན་པར་འགྱུར་རོ། །གལ་ཏེ་ལུང་དེ་ཁས་མི་ལེན་
པ་གྲངས་ཅན་ལ་མ་གྲུབ་ཀྱང་། ལུང་དེ་ཁས་ལེན་པ་དང་ལྡན་པའི་སངས་རྒྱས་པ་ལ་གྲུབ་པར་འགྱུར་
རོ། །ཅེ་ན་གང་གི་ལུང་གང་ཡིན། །ཞེས་དྲི་བའོ། །དེ་ལ་བློ་བདེ་སེམས་མེད་ནི་གྲངས་ཅན་
གྱི་ལུང་ཡིན་ལ་སེམས་པ་ཅན་ནང་པའི་ལུང་ཡིན་ནོ། །ཞེ་ན་སེམས་པ་ཅན་ཚང་མས་གནོད་པར་
འགྱུར་བ་ཡི། །ལུང་དེ་ཇི་ལྟར་གྲུབ་པ་ཡིན། །དེས་གྲུབ་ཀྱང་གྲུབ་པར་མི་འགྱུར་རོ། །ཞེས་
379



ཀ་
པའོ། །ཡང་ན་དོན་གང་གི་ལུང་ངམ་སྒྲ་གང་ཡིན་འདིའི་འདིའོ་ཞེས་སྒྲ་དང་དོན་ལ་འབྲེལ་བ་མ་གྲུབ་པས་
ལུང་ལས་དོན་རྟོགས་པ་མི་འཐད་དོ་ཞེས་པའོ། ： །ཊི་ཀ་ལས་ཀྱང་གང་ཞིག་གང་དང་ལྷན་ཅིག་འདིའི་
འདི་ཡིན་ནོ་ཞེས་འབྲེལ་བ་གྲུབ་པའི་ཚད་མ་ཡོད་པ་མ་ཡིན་ཏེ་ཞེས་སོ། །
དེ་དང་འགལ་བ་ཁས་ལེན་པར། །དེ་ཉིད་ཀྱིས་ནི་ཇི་ལྟར་འགྱུར། །དེ་ལས་གཞན་
པ་ཁས་ལེན་ན། །དེ་དོར་ཡན་ལག་ཚད་མ་མིན། ། ལུང་བདེན་པ་སེམས་མེད་དེ་དང་འ གལ་
བ་གྲངས་ཅན་དེ་ཉིད་ཀྱིས་ནི་ཇི་ལྟར་ཁས་ལེན་པར་འགྱུར་བ་ཡིན། སེམས་ལྡན་དེ་ལས་གཞན་པ་སེམས་
མེད་དེ་ཁས་ལེན་པ་ན་སེམས་ལྡན་གྱི་ལུང་དེ་དོར་བར་བྱ་བའི་རྒྱུའམ་ཡན་ལག་ཡིན་པས་དེས་གྲུབ་པ་ནི་་་༌་
ཚད་མས་གྲུབ་པ་མ་ཡིན་ནོ། །
གཞན་ཡང་། རང་རྟོགས་གང་ལས་བྱུང་གྱུར་པའི། །སྒྲུབ་བྱེད་དེ་ནི་ཅིས་མི་བརྗོད། །
རྒོལ་བ་གྲངས་ཅན་རང་ལ་བློ་བདེ་སེམས་མེད་ཀྱི་རྟོགས་པ་དེ་རྒྱུ་གང་ལས་བྱུང་བ་ཡིན། དེ་རྟོ གས་ པའི་
སྒྲུབ་བྱེད་གང་ཡིན་པ་དེ་ཉིད་ངེད་ནང་པ་ལ་ཡང་ཅིའི་ཕྱིར་མི་བརྗོད་དེ་བརྗོད་པར་རིགས་སོ། །སེམས་
མེད་དེ་ནི་གྲངས་ཅན་གྱི་ལུང་གིས་གྲུབ་པ་ཡིན་ནོ་ཞེ་ན། སེམས་མེད་ཀྱི་ལུང་དེ་རང་གྲངས་ ཅན་ཅིའི་
ཕྱིར་འདོད་པར་བྱེད། དེ་ནི་རིགས་པས་གྲུབ་པའི་ཕྱིར་འདོད་པའོ་ཞེ་ན། རིགས་པ་གང་གིས་ལུང་
འཛིན་པ། །དེ་ནི་འདིས་ཀྱང་ཅིས་མི་འཛིན།	།གྲངས་ཅན་གྱི་ལུང་དེ་རིགས་པས་གྲུབ་པ་ཡིན་
ན། ལུང་དེ་ནི་སངས་རྒྱས་པ་འདིས་ཀྱང་ཅིའི་ཕྱིར་མི་འཛིན་ཏེ་འཛིན་པ་ཉིད་དུ་འགྱུར་རོ། །ཡང་
ན་རིགས་པས་གྲུབ་པ་གང་གིས་སེམས་མེད་ཀྱི་ལུང་དེ་གྲངས་ཅན་འཛིན་པར་བྱེད་པ་ཡིན་ན། རིགས་པ་
དེ་ཉིད་སངས་རྒྱས་པ་ལ་བསྟན་པར་ གྱུར་པ་ན་རིགས་པ་དེ་ནི་སངས་རྒྱས་པ་འདིས་ཀྱང་ཅིའི་ཕྱིར་མི་་་་་་
འཛིན་ཏེ་འཛིན་པ་ཉིད་དུ་འགྱུར་བས་རིགས་པ་དེ་ཉིད་བསྟན་པར་རིགས་ཀྱི་སྐྱེ་བ་ཅན་ལ་སོགས་པ་སྨོས་་་
པ་ནི་དོན་མེད་པ་ཡིན་ནོ། །རྒྱན་ལས་ཀྱང་རིགས་པ་དེ་སངས་རྒྱ ས་པ་ཡང་ཅི་སྟེ་མ་ཡིན་ཞེས་སོ། །
གཉིས་པ་རྣལ་འབྱོར་མངོན་སུམ་གྱིས་གྲུབ་པའི་ལན་དགག་པ་ནི། བློ་བདེ་སེམས་པ་མེད་པ་འདི་
ནི་རྣལ་འབྱོར་པས་རྟོགས་པར་བྱ་བ་ཡིན་ནོ། །ཞེ་ན། སྔར་ནི་སྒྲུབ་བྱེད་གང་དག་གིས། །ཐ་
མལ་པར་གྱུར་རྟོགས་པ་དང༌། །དབང་པོ་འབྱུང་བའི་སྒྲུབ་དེ་དག །དེའི་དོན་ནུས་ཤེས་
ལ་ནུས་ཡིན། །རྒྱུན་ལས། རང་བཞིན་གྱིས་གྲུབ་པའི་རྣལ་འབྱོར་པ་ནི་འགའ་ཡང་མེད་དེ་ཞེས་པ་
དང་། ཊི་ཀ་ལས་སྒྲུབ་པར་བྱེད་པ་འགའ་ཞིག་གིས་འདིའི་འགྲུབ་པར་བྱེད་པ་ཡིན་ནོ་ཞེས་ཤེས་ནས་ནན་
ཧན་དུ་བྱེད་ཅིང་ནན་ཏན་དུ་བྱས་པ་ལས་མངོན་སུམ་ཡིན་ལ་ཞེས་འབྱུང་བས། སྔར་ནི་འཁོར་བའི་གནས་
380



རྩ་
སུ་ ཐ་མལ་པ་ཉིད་དུ་གྱུར་པས་བློ་བདེ་སེམས་པ་མེད་པ་ལ་སོགས་པ་རྟོགས་པར་མ་གྱུར་མོད། ད་ནི་རྣལ་
འབྱོར་མངོན་སུམ་དེ་སྒྲུབ་པར་བྱེད་པའི་ཐབས་གང་དག་གིས་རྣལ་འབྱོར་མངོན་སུམ་དེ་རྟོགས་པར་བྱས་་་
པ་ལ་བློ་བདེ་སེམས་མེད་ལ་སོགས་པ་རྟོགས་པའི་དབང་པོ་ཁྱད་པར་ཅན་འབྱུང་བས། དབང་པོ་ཁྱད་
པར་ཅན་དེའི་སྒྲུབ་པར་བྱེད་པ་དེ་དག་ནི་བློ་བདེ་སེམས་མེད་དེའི་དོན་རྟོགས་པར་ནུས་པའི་རྣལ་འབྱོར་་་
པའི་ཤེས་པ་བསྐྱེད་པ་ལ་ནུས་ལྡན་ཡིན་པས་རྣལ་འབྱོར་མངོན་སུམ་གྱི་སྒྲུབ་བྱེད་ཉིད་བསྟན་པར་རིགས་པ་
ལས་ཅིའི་ཕྱིར་སྟོན་པར་མི་བྱེད། ཁོ་བོ་ཅག་གི་ལུགས་ལའང་ཐར་པ་ལྐོག་ཏུ་གྱུར་པ་ལ་སྲིད་ པའི་རྩ་བ་
མ་རིག་པ་དང་སྲེད་པ་ལ་སོགས་པ་དང་འགལ་བའི་སྟོང་པ་ཉིད་དུ་ལྟ་བ་གོམས་པར་བཤད་པ་བཞིན་ནོ། |
གང་མང་འབྲེལ་བ་རྣམ་ཆད་ཅན། །སྤྱིས་ཀྱང་སྤྱོད་ཡུལ་མ་ཡིན་པའི། ། །དོན་དེ་དག་ལ་
བསྒྲུབ་བྱ་དང༌། །སྒྲུབ་བྱེད་དཔྱོད་པ་ཅུང་ཟད་མེད། །བློ་བདེ་སེམས་པོ་མེད་པའི་དོན་དེ་རྣལ་
འབྱོར་པ་ཁོ་ནས་རྟོགས་པར་བྱ་བ་ཡིན་ན་ཐ་མལ་པས་རྟོགས་པར་བྱ་བ་མ་ཡིན་པས་བློ་བདེ་སེམས་པ་མེད་
པ་དེ་དང་གང་ཡང་འབྲེལ་བ་ཚད་མས་རྟོགས་པ་མེད་ཅིང་སྤྱིའི་ཚུལ་གྱིས་ཀྱང་སྒྲུབ་པའི་སྤྱོད་ཡུལ་མ་ཡིན་་་་
པའི་དོན་དེ་དག་ནི་ཤིན་ཏུ་ལྐོག་ཏུ་གྱུར་པ་ཡིན་པའི་ཕྱིར་བསྒྲུབ་པར་བྱ་བ་དང་། སྒྲུབ་པར་བྱེད་པའི་
རྣམ་གཞག་ཅུང་ཟད་ཀྱང་དཔྱད་པར་བྱ་བ་མ་ཡིན་ནོ། །གལ་ཏེ་དཔྱོད་ན་ནི་ ཚད་མའི་ཡུལ་མངོན་པར་
མི་ཤེས་པ་ཡིན་ནོ། །
གསུམ་པ་ལྟར་སྣང་དུ་མ་ཤེས་པའི་ཚེ་སྒྲུབ་བྱེད་དུ་འདོད་པ་དགག་པ་ནི། ། སྐྱེ་བ་ཅན་དང་མི་རྟག་
པ་འདི་བདེན་པ་མ་ཡིན་ནའང་། འདི་ཇི་སྲིད་ལྟར་སྣང་དུ་མ་ཤེས་པ་དེ་སྲིད་དུ་དེའི་བསམ་པས་སྒྲུབ་
བྱེད་དུ་འགྱུར་རོ་ཞེ་ན། སྐྱེས་བུའི་བསམ་པའི་དབང་གིས་ནི། །དེ་ཉིད་དེ་ཉིད་མིན་འཇོག་
ན། །གཏན་ཚིགས་དེར་སྣང་མེད་འགྱུར་ཏེ། །དེ་ནི་དངོས་རྟེན་མིན་ཕྱིར་རོ། །སྐྱེས་
བུས་ལྟར་སྣང་དུ་མ་ཤེས་ན་གཏན་ཚིགས་ཡང་དག་པ་དེ་ཉིད་དུ་འགྱུར་བ་དང་། ལྟར་སྣང་དུ་ཤེས་པ་
ན་གཏན་ཚིགས་ཡང་དག་དེ་ཉིད་མ་ཡིན་པར་འཇོག་ན་རྟགས་དེ་ནི་དངོས་པོ་ལ་གྲུབ་པ་དང་མ་གྲུབ་པ་ལ་
མི་རྟེན་ཞིང་སྐྱེས་བུའི་བསམ་པའི་དབང་གིས་འཇོག་པའི་ཕྱིར་བྱས་པ་ལ་སོགས་པ་གཏན་ཚིགས་ཡང་དག་་
པའི་ཐ་སྙད་མེད་པར་འགྱུར་ཏེ་དེ་ཡང་དཔྱོད་པ་བ་ལ་སོགས་པས་ཡང་དག་པར་མི་ཤེས་པའི་ཕྱིར་དང༌།
གཏན་ཚིགས་ལྟར་སྣང་བའི་ཐ་སྙད་ཀྱང་མེད་པར་འགྱུར་ཏེ། རིགས་པ་ཅན་གྱིས་སྲོག་ལྡན་ལ་སོགས་
པ་ཡང་ཡང་དག་པར་འཛིན་པའི་ཕྱིར་རོ། །དོན་ཡོད་ཤེས་ལ་ལྟོས་བཅས་ཡིན། །མེད་པ་ཤེས་
པ་སྒྲུབ་བྱེད་མིན། །ཚོད་ཀྱང་དངོས་དང་འབྲེལ་མེད་པའི། །རྟོགས་བ་རྟོགས་པ་མེད་
༈
381



དང་མཚུངས། །སྒྲུབ་པར་བྱ་བ་དངོས་བོ་རྟོ གས་པར་བྱེད་པའི་རྟགས་དེ་ནི་དོན་ལ་ཡོད་པ་དང་ཡོད་
པ་ལ་ཡོད་པར་ཤེས་པ་དང་བཅས་པ་ལ་བལྟོས་ནས་རྟོགས་པར་བྱ་བ་ཡིན་གྱི། དོན་ལ་མེད་པ་དང་དོན་
ལ་ཡོད་ཀྱང་ཡོད་པ་མ་ཤེས་པ་ནི་སྒྲུབ་པར་བྱེད་པ་མ་ཡིན་ཏེ། མེད་པ་ནི་དངོས་པོ་དང་འབྲེལ་བ་མེད་
པའི་ཕྱིར་དང་། བློ་ངོར་སྒྲུབ་པར་བྱེད་པའི་ཕྱིར་རོ། །དོན་ལ་མེད་པའི་ཤེས་པ་ཙམ་ལས་ཀྱང་རྟོགས་
པ་ཡོད་པ་མ་ཡིན་ཏེ་དོན་ལ་མེད་པའི་ཤེས་པ་དེ་ནི་སྒྲོ་བཏགས་པ་ཡིན་པའི་ཕྱིར་རོ། །བསྒྲུབ་པར་བྱ་
བ་དེ་ཡོད་ན་ཡང་དངོས་པོར་གྱུར་པའི་བསྒྲུབ་བྱ་དང་འབྲེལ་བ་ཅན་གྱི་རྟགས་རྟོགས་པ་མེད་པར་རྟོ གས་་་་
པ་ནི་རྟོགས་པ་མེད་པ་དང་མཚུངས་པ་ཡིན་ཏེ། རྟགས་ལྟར་སྣང་ལས་བྱུང་བའི་ཕྱིར་རོ། །དེས་ན།
རང་བཞིན་དང་ནི་འབྲས་བུ་འམ། །སྣང་བ་མཐོང་བ་མེད་ཉིད་རྟགས། ]འབྲེལ་དེ་
དངོས་ལ་གྲུབ་ཡིན་ན། །རང་ལ་ཅི་ཡི་ཕྱིར་མ་གྲུབ། །རང་བཞིན་དང་འབྲས་བུ་དང་སྣང་བ་
མཐོང་བ་མེད་པ་འདི་དག་ནི་རང་བཞིན་ཅན་དང་རྒྱུ་སྒྲུབ་པར་བྱེད་པ་དང་འགོག་པར་བྱེད་པའི་རྟགས་་་
སུ་འགྱུར་བ་ཡིན་ཏེ་བསྒྲུབ་པར་བྱ་བ་དངོས་པོ་དང་འབྲེལ་བ་ཅན་གྲུབ་པའི་ཕྱིར་རོ། །སྐྱེ་བ་ཅན་དང་
མི་རྟག་པ་དང་སེམས་པ་མེད་པ་ལ་འབྲེལ་བ་དེ་དངོས་པོ་ལས་མ་གྲུབ་པས་སྒྲུབ་པར་བྱེད་པ་མ་ཡིན་ནོ། །
གལ་ཏེ་སྐྱེ་བ་ཅན་དང་མི་རྟག་པ་དང་སེམས་མེད་ཀྱི་འབྲེལ་བ་དེ་དངོས་པོ་ལ་གྲུབ་པ་ཡིན་ན་ནི་གྲངས་་་་་
ཅན་རང་ལ་ཡང་ཅིའི་ཕྱིར་མ་གྲུབ་པ་ཡིན་ཏེ། འགྲུབ་པ་ཁོ་ནར་འགྱུར་རོ། །འབྲེལ་བ་དེ་དངོས་པོ་
ལ་མ་གྲུབ་ན་གྲངས་ཅན་ལས་གཞན་སངས་རྒྱས་པས་ཀྱང་རྟགས་འབྲེལ་མེད་གཞན་ལས་འབྲེལ་མེད་་་་
གཞན་རྟོགས་པ་མི་རིགས་སོ། །， ་་་་་
གསུམ་པ་བཀག་པ་ལ་མི་འཐད་པ་སྤང་བ་ནི། གལ་ཏེ་རྟགས་དེ་རྒོལ་བ་རང་ལ་མ་གྲུབ་ན་ཕྱིར་
རྒོལ་ལ་གྲུབ་ཀྱང་འགྲུབ་པར་མི་འགྱུར་ན། བྱེ་བྲག་པ་གཞན་གྱིས་སྤྱི་གཅིག་གསལ་བ་དུ་མ་ལ་ཁྱབ་བྱེད་
དུ་ཡོད་དོ་ཞེས་བརྟགས་པ་ལ། སྤྱི་ཆོས་ཅན་དུ་མར་འགྱུར་ཏེ། དུ་མ་དང་དོན་ལ་འབྲེལ་བའི་ཕྱིར་
སྣོད་དུ་མའི་རྒྱ་ཤུག་བཞིན་ནོ་ཞེས་པའི་ཐལ་བ་དང༌། སྤྱི་ཆོས་ཅན་དུ་མ་དང་དོན་ལ་མ་འབྲེལ་བར་ ཐལ་
གཅིག་ཡིན་པའི་ཕྱིར་རོ་ཞེས་པའི་ཐལ་བ་སྒྲུབ་པ་འདི་གཉིས་མི་འཐད་པར་འགྱུར་ཏེ་སྤྱི་གཅིག་ཡིན་པ་་་
དང་དུ་མ་དང་འབྲེལ་བ་གཉིས་ཀ་རྒོལ་བ་རང་ལ་མ་གྲུབ་པའི་ཕྱིར་རོ། །ཞེ་ན། གཉིས་འབྲེལ་
ཕྱིར། །གཅིག་མེད་ན་གཞན་དགག་ཕྱིར་ཡིན། །ཐལ་བར་སྒྲུབ་པ་གཉིས་པོ་དེ་ནི་མི་འཐད་
པར་ཐལ་བའི་སྐྱོན་ཡོད་པ་མ་ཡིན་ཏེ། དེ་ནི་ཐལ་བས་སྒྲུབ་པ་ཡིན་གྱི་རང་རྒྱུད་ཀྱི་བསྒྲུབ་བྱ་ངེས་པ་ནི་
མ་ཡིན་ཏེ། གཞན་གྱིས་ཁས་བླངས་པ་ཙམ་ལས་ནི་བསྒྲུབ་བྱ་ངེས་པ་མེད་དོ། །འདིར་ནི་ཅིག་ཤོས་
382
་་**
ན
།



ཁྱབ་བྱེད་དུ་མ་དེ་མེད་དེ་གཅིག་ཡིན་ན་གཞན་ཁྱབ་བྱ་དུ་མ་དང་འབྲེལ་བ་དེ་དགག་པའི་ཕྱིར། ཐལ་
བར་སྒྲུབ་པ་གཉིས་པོ་བསྟན་པ་དེ་ནི་རྒོལ་བ་རང་ལ་ཕྱོགས་ཆོས་མ་གྲུབ་ན་ཡང་ཕྱིར་རྒོལ་གྱི་བློ་ངོར་སྒྲུབ་་་
པར་བྱེད་པ་ལ་ཕྱོགས་ཆོས་ཕྱིར་རྒོལ་གྱིས་ཁས་བླངས་ཤིང་འབྲེལ་བ་ཚད་མས་གྲུབ་པས་ཕྱིར་རྒོལ་གྱི་བློ་་་་་
ངོར་ཚུལ་གསུམ་ཚང་བའི་ཕྱིར་རོ། །འདིར་སྐྱེ་བ་ཅན་དང་མི་རྟག་པའི་ཕྱོགས་ཆོས་ཕྱིར་རྒོལ་གྱིས་ཁས་
བླངས་ན་ཡང་། འབྲེལ་བ་ཁས་བླངས་པ་དང་ཚད་མས་གྲུབ་པ་གང་ཡང་མེད་པའི་ཕྱིར་ཕྱིར་རྒོལ་གྱི་
བློ་ངོར་ཚུལ་གསུམ་ཚང་བ་མེད་དོ། །བླུན་པོ་རྣམས་ཐལ་འགྱུར་གྱི་སྦྱོར་བ་ལ་ཚུལ་གསུམ་ཚང་བ་མི་དགོས་
ཀྱི་ཁོར་གསུམ་ཚང་བ་དགོས་པ་ཡིན་ནོ་ཞེས་སྨྲ་ནའང་ཚུལ་གསུམ་ཚད་མས་གྲུབ་པ་མི་དགོས་ཀྱང་རྒོལ་་་་་་
བའི་བློ་ངོར་ཚུལ་གསུམ་ཚང་བ་ནི་ངེས་པར་དགོས་ཏེ། ཕྱོགས་ཆོས་མ་གྲུབ་ན་མ་གྲུབ་པས་ལན་ཐེབས་
ཤིང་། འབྲེལ་བ་མ་གྲུབ་ན་འགལ་བའམ་མ་ངེས་པས་ལན་ཐེབས་པའི་ཕྱིར་འདི་ཐལ་འགྱུར་ཡང་དག་
པར་མི་འགྱུར་རོ། །བསལ་བ་མེད་ནའང་འདོད་པར་ནུས་པས། ཕྱོགས་ཆོས་མི་འགྲུབ་པའི་ཕྱིར་
ཚུལ་གསུམ་མ་ཚང་བ་ལས་མ་འདས་སོ། །གཞན་ཡང་ཕྱོགས་ཆོས་ཁྱབ་པ་དགོས་པར་འདོད་ཅིང་ཚུལ་
གསུམ་ཚང་བ་མི་དགོས་པར་འདོད་པ་ཡང་བླུན་པོ་མིང་ལ་རྨོངས་པ་ཡིན་ནོ། །
གཉིས་པ་དོན་སྨོས་པའི་རྣམ་བཅད་ལ་གསུམ་སྟེ། རྣམ་བཅད་དངོས་དང་ཕྱོགས་ཚིག་བརྗོད་པ་
ལྷག་པར་བསྟན་པ་དང་། རྟོགས་ཚིག་མ་བརྗོད་པ་མ་ཚང་བར་བསྟན་པའོ། །
དང་པོ་ནི་གལ་ཏེ་རྟགས་རྒོལ་བ་གཉིས་ཀ་ལ་ཚད་མས་གྲུབ་པ་དགོས་ན་ཚད་མས་གྲུབ་པ་དེ་ཉིད་་་་་་
དོན་ཡིན་པའི་ཕྱིར་དོན་སྨོས་མི་དགོས་པར་འགྱུར་རོ་ཞེ་ན། དོན་སྨོས་དེ་ནི་སྒྲ་དག་དང༌། །རྟོག་
པས་སྒྲོ་བཏགས་བདག་ཉིད་ཅན། །རྟགས་ཉིད་མིན་པར་སྒྲུབ་དོན་ཏེ། །དོན་ལས་དོན་
ནི་གྲུབ་ཕྱིར་རོ། །སློབ་དཔོན་གྱིས་དོན་ཞེས་སྨོས་པ་དེ་ནི་སྒྲ་ཙམ་དང་དོན་ལ་མ་གྲུབ་ཀྱང་ཕྱོགས་
དང་མཐུན་པའི་ཕྱོགས་དག་ལས གང་ཡང་རུང་བ་ཡིན་པའི་ཕྱིར་ཞེས་པ་ལ་སོགས་པ་རྟོག་པས་སྒྲོ་་་་་་་་་
འདོགས་པའི་བདག་ཉིད་ཅན་དེ་དག་རྟ གས་ཉིད་མིན་པར་སྒྲུབ་པའི་དོན་དུ་གསུངས་པ་ཡིན་ཏེ། དོན་
གྱི་རྟགས་ལས་དོན་གྱི་བསྒྲུབ་པར་བྱ་བ་གྲུབ་པའི་ཕྱིར་རོ། །སྒྲ་དང་རྟོག་པ་ཙམ་ལས་དོན་གྲུབ་པ་ མེད་
དེ་དེ་དག་ནི་དོན་དང་འབྲེལ་བ་མ་གྲུབ་པའི་ཕྱིར་རོ། །དེ་ལྟ་ན་ཆོས་ཅན་དང་རྟགས་ལ་སོགས་པ་དོན་
ལ་ཡོད་པར་འགྱུར་རོ་ཞེ་ན། དོན་གྱི་རྟགས་ཞེས་པ་དེ་ནི་རྟགས་ཀྱི་ཞེན་ཡུལ་ཏེ། དེ་དོན་ལ་ཡོད་པ་
དགོས་ཞེས་བསྟན་པ་སྟེ་དེ་དོན་ལ་མ་གྲུབ་ན་ནི་གཞན་སེལ་ཕྱིན་ཅི་ལོག་ཏུ་འགྱུར་བའི་ཕྱིར་རོ། །ཞེན་
ཡུལ་དེ་ཉིད་ལ་རྟགས་སུ་ཞེན་ན་ཡང་དེ་ཉིད་རྟགས་མ་ཡིན་ཏེ་རྗེས་སུ་འགྲོ་བས་སྟོང་པའི་ཕྱིར་རོ། །
༡
383



-
，
。、
-
-
རྟ གས་ལ་སོགས་པ་ནི་གཞན་སེལ་བ་ཁོ་ན་ཡིན་མོད་ཀྱི་དེ་ནི་དོན་ལ་མེད་དོ་ཞེས་བསྟན་ཟིན་ཏོ། །རྟོག་
དང་ལུང་དག་བྱེད་པ་པོའི། །འདོད་པ་ཙམ་དང་རྗེས་འབྲེལ་དང་། །དངོས་ལས་གཞན་
དུ་སྲིད་པའི་ཕྱིར། ། བརྟགས་པ་དག་ནི་འཁྲུལ་བ་ཡིན། །བུམ་པ་ལ་སོགས་པའི་སྒྲ་དང་ རྣམ་
པར་རྟོག་པས་བརྟགས་པ་དག་ནི་དོན་དེ་སྒྲུབ་པར་བྱེད་པ་ལ་འཁྲུལ་བ་ཅན་ཡིན་ཏེ་དངོས་པོ་དེ་ཡོད་པ་་་་
ལས་གཞན་དུའང་སྲིད་ པའི་ཕྱིར་གཞལ་བྱའི་རྟ གས་ཀྱིས་སྒྲ་མི་རྟག་པར་སྒྲུབ་པར་ བྱེད་པ་བཞིན་ནོ། །
ཕྱོགས་ཆོས་སྒྲུབ་པ་ནི་རྟོག་པ་དང་ལུང་སྟེ་སྒྲ་དག་ནི་དོན་དངོས་པོ་དེ་ཡོད་པ་ལས་གཞན་དུའང་སྲིད་པ་་་་་
ཡིན་ཏེ་སྐྱེས་བུའི་འདོད་པ་ཙམ་དང་རྗེས་སུ་འབྲེལ་བའི་ཕྱིར།་ སྟག་མགོ་དགུ་པའི་སྒྲ་རྟོག་བཞིན་ནོ། །
ཞེས་པ་རྒྱུ་ཚོགས་པ་ལས་འབྲས་བུ་འབྱུང་རུང་དཔོག་པའི་རང་བཞིན་ནོ། །
གཉིས་པ་ཕྱོགས་ཚིག་བརྗོད་པ་ལྷག་པར་བསྟན་པ་ལ་གསུམ་ལས། ། དང་པོ་ཕྱོགས་ཚིག་སྒྲུབ་བྱེད་
མ་ཡིན་པར་བསྟན་པ་ནི། ། དོན་གྱིས་དོན་རྟོགས་ཕྱིར་དོན་ལ། །ཕྱོགས་དང་གཏན་ཚིགས་
བརྗོད་ནུས་མེད། །དེས་ན་དེ་དག་རང་ཉིད་ལས། །སྒྲུབ་པར་བྱེད་པར་གནས་མ་ཡིན། ༈
དོན་གྱི་རྟ གས་ལས་དོན་གྱི་བསྒྲུབ་བྱ་རྟོ གས་པ་ཡིན་པའི་ཕྱིར་ཕྱོགས་དང་གཏན་ཚིགས་བརྗོད་པའི་ཚིག་་་་༌་
དག་ནི་དོན་གྱིས་བསྒྲུབ་པར་བྱ་བ་སྒྲུབ་པ་ལ་དངོས་སུ་ནུས་པ་མེད་པ་ཡིན་ཏེ་ནུས་པ་མེད་པ་དེས་ན་ཚིག་་་་
དེ་དག་རང་ཉིད་ལས་ནི་སྒྲུབ་པར་བྱེད་པར་གནས་པ་མ་ཡིན་ནོ། །གང་རང་ཉིད་མ་གྲུབ་པ་དེ་ནི་གཞན་
སྒྲུབ་པར་བྱེད་པ་མ་ཡིན་ཏེ་ཕ་རོལ་པའི་སེམས་ཀྱི་ཁྱད་པར་བཞིན་ནོ། །ཕྱོགས་དང་གཏན་ཚིགས་བརྗོད་
པའི་ཚིག་དག་ཀྱང་རང་མ་གྲུབ་པའོ། །ཞེས་པ་ཁྱབ་བྱེད་འགལ་བ་དམིགས་པའོ། །དེ་ཡང་དེ་དག་
སྒྲུབ་པར་ བྱེད་པ་གཞན་ལ་ལྟོས་པའི་ཕྱིར་རོ། །རྒྱུན་ལས། འགྱེལ་བ་འགྱེལ་བ་ལ་བརྟེན་ནས། །གང་
དུའང་བརྟན་པར་འགྱུར་མ་ཡིན། །དེ་བཞིན་མ་གྲུབ་མ་གྲུབ་པ། །དེ་ཉིད་ཀྱིས་ནི་རབ་གྲུབ་མིན། |
ཞེས་སོ། ། །
པ ཕྱོགས་ཀྱི་ཚིག་སྒྲུབ་བྱེད་མ་ཡིན་ན་སློབ་དཔོན་གྱིས་སྒྲ་ལས་བྱུང་བའི་ཚད་མ་བཤད་པ་དང་འགལ་ལོ་
ཞེ་ན། ཕྱོགས་ཀྱི་ཚིག་དེ་སྨྲ་བ་པོའི། །བསམ་པ་སྟོན་པར་བྱེད་པ་ལ། །ཚད་ཡིན་དེ་ལས་
ཐེ་ཚོམ་དག །སྐྱེ་ཕྱིར་དངོས་སུ་སྒྲུབ་བྱེད་མིན། །ཕྱོགས་ཀྱི་ཚིག་དེ་ནི་སྨྲ་བ་པོའི་བརྗོད་པར་
འདོད་པ་ཙམ་སྟོན་པ་ལ་ཚད་མ་ཡིན་གྱི། དེ་ལས་དོན་ཡོད་མེད་ལ་ཐེ་ཚོམ་དག་སྐྱེ་བའི་ཕྱིར་དོན་དངོས་
སུ་སྒྲུ བ་པར་བྱེད་པ་མ་ཡིན་ཏེ་ཚིག་དང་དོན་ལ་འབྲེལ་བ་མེད་པའི་ཕྱིར་རོ། །གང་ཞིག་གང་དང་འབྲེལ་
བ་མེད་པ་དེ་ནི་དེའི་སྒྲུབ་པར་བྱེད་པར་མི་འགྱུར་ཏེ། ཕྱུགས་དང་རྟ་བཞིན། དམ་བཅའ་བའི་ཚིག་
384
*་



，
1
ཀྱང་དོན་གྱི་བསྒྲུབ་བྱ་དང་འབྲེལ་བ་མེད་དོ་ཞེས་པ་ཁྱབ་བྱེད་མ་དམིགས་པའོ། །ཕྱོགས་ཀྱི་ཚིག་ལ་
བརྟེན་ནས་སྒྲུབ་པར་བྱེད་པ་འཇུག་པའི་ཕྱིར་བརྒྱུད་ནས་བསྒྲུབ་བྱ་སྒྲུབ་པ་ལ་ནུས་ལྡན་ཡིན་ཏེ་རྟགས་ལ་་་
སོགས་པའི་ཚིག་བཞིན་ནོ་ཞེ་ན། བསྒྲུབ་པར་བྱ་བ་བརྗོད་པ་ཡིས། །བརྒྱུད་པ་ཡིས་ཀྱང་ནུས་
པ་མེད། །གཏན་ཚིགས་བརྗོད་པ་རང་ཉིད་ལ། །ནུས་པ་མེད་ཀྱང་ནུས་སྟོན་བྱེད། །
སྒྲ་མི་རྟག་ཅེས་བསྒྲུབ་པར་བྱ་བ་བརྗོད་པའི་ཚིག་དེ་ནི་བསྒྲུབ་བྱ་སྒྲུབ་པ་ལ་བརྒྱུད་པ་ཡིས་ཀྱང་ནུས་པ་་་་་་
མེད་པ་ཡིན་ཏེ། རང་མ་གྲུབ་ཅིང་ནུས་ལྡན་སྟོན་པར་ནུས་པ་ཡང་མ་ཡིན་པའི་ཕྱིར་སྒྲ་རྟག་པར་བརྗོད་
པའི་ཚིག་བཞིན་ནོ་ཞེས་པ་ཁྱབ་བྱེད་མ་དམིགས་པའོ། །བྱས་པའི་ཕྱིར་ཞེས་གཏན་ཚིགས་ཡང་དག་
བརྗོད་པའི་ཚིག་ནི་རང་ཉིད་ལ་བསྒྲུབ་བྱ་དངོས་སུ་སྒྲུབ་པའི་ནུས་པ་མེད་ཀྱང་ནུས་ལྡན་སྟོན་པར་བྱེད་་་་་་
པས་བརྒྱུད་ནས་ནུས་པ་ཡོད་པའོ། །བསྒྲུབ་པར་བྱ་བ་བརྗོད་པ་རང་མ་གྲུབ་ཀྱང་ནུས་ལྡན་སྟོན་པར་
བྱེད་པ་ཡོད་དོ་ཞེ་ན། སྒྲ་རྟག་པར་དམ་བཅའ་བའི་ཚིག་ལ་ཡང་ནུས་ལྡན་སྟོན་པར་བྱེད་པ་ཡོད་པར་
འགྱུར་ཏེ།་ དམ་བཅའ་བའི་ཚིག་ཡིན་པའོ། །དེ་ལྟ་ན་སྒྲ་མ་བྱས་པའི་ཕྱིར་ཞེས་པས་ཀྱང་ནུས་
ལྡན་སྟོན་པར་བྱེད་པར་འགྱུར་ཏེ། གཏན་ཚིགས་བརྗོད་པའི་ཚིག་ཡིན་པས་སོ། །ཞེ་ན། །
འདི་ནི་མ་གྲུབ་པའི་གཏན་ཚིགས་ཡིན་པས་གཏན་ཚིགས་ཡང་དག་པ་བརྗོད་པའི་ཚིག་མ་ཡིན་ནོ། །སྒྲ་
རྟག་པ་དམ་འཆའ་བ་ཡང་དམ་བཅའ་ཡང་དག་པ་བརྗོད་པ་མ་ཡིན་ཏེ། བསལ་བ་ཞུགས་པའི་ཕྱིར་རོ་
ཞེ་ན། དེ་ལྟ་ན་སྒྲ་རྟག་པར་སྒྲུབ་པ་ལ་བྱས་པའི་རྟགས་ཕྱོགས་ཆོས་མ་གྲུབ་པར་འགྱུར་ཏེ་བསལ་བ་ཞུགས་
པའི་ཕྱིར་རོ།། །དེ་སྐད་དུ་ཡང་། གཏན་ཚིགས་ཐེ་ཚོམ་ལ་བརྗོད་ཕྱིར། །བསལ་བ་གཏན་ཚིགས་
རྟེན་མ་ཡིན། །ཞེས་འཆད་པར་འགྱུར་རོ། །འདོད་ན་ནི་འགལ་བའི་གཏན་ཚིགས་མ་ཡིན་པར་
འ གྱུར་རོ། །
གཉིས་པ་དེ་ལ་ལུང་འགལ་སྤང་བ་ནི། ཕྱོགས་ཀྱི་ཚིགས་སྒྲུབ་བྱེད་མ་ཡིན་པས་བརྗོད་པར་བྱ་བ་
མ་ཡིན་ན། སློབ་དཔོན་གྱིས། རང་གིས་ངེས་བཞིན་གཞན་དག་ལ། །ངེས་པ་བསྐྱེད་པར་འདོད་
པ་ཡིས། །ཕྱོགས་ཆོས་འབྲེལ་བ་བསྒྲུབ་བྱ་དག །བརྗོད་པ་ལས་གཞན་སྤང་བར་བྱ། །ཞེས་བཤད་
དོ་ཞེ་ན། གཏན་ཚིགས་དོན་གྱི་ཡུལ་ཉིད་ཀྱིས། ། །ནུས་མེད་དེ་ནི་བརྗོད་པར་བཤད། །
སློབ་དཔོན་གྱིས་བསྒྲུབ་བྱ་དག་བརྗོད་བྱ་ཞེས་གསུངས་པ་ནི་གཏན་ཚིགས་བྱས་པ་དེ་ལ་མི་རྟག་པས་ཁྱབ་་་
སྟེ་ཞེས་གཏན་ཚིགས་ཀྱི་ཁྱབ་པ་དེའི་དོན་གྱི་ཡུལ་ཉིད་མི་རྟག་སྟེ་ཞེས་བརྗོད་པར་གསུངས་པ་ཡིན་གྱི། དམ་
བཅའ་བའི་རང་བཞིན་དུ་བརྗོད་པ་ནི་མ་ཡིན་ཏེ། རྗེས་དཔག་བྱ་དེར་བསྟན་པ་ནི། །གཏན་ཚིགས་
385
，
ག་
1
.
༈
-



བ
དོན་གྱི་ཡུལ་དུ་འདོད། །ཅེས་གསུངས་པ་ཡིན་ནོ། །རྒྱུན་ལས་ཀྱང་ཕྱོགས་ཀྱི་ཆོས་དང་། འབྲེལ་
བ་དང་། བསྒྲུབ་པར་བྱ་བ་ཡང་བརྗོད་པ་ཞེས་བྱ་བའི་དོན་ནི་མ་ཡིན་ཏེ། འོན་ཀྱང་འབྲེལ་བ་བརྗོད་
པ་དང་ལྡན་པའི་བསྒྲུབ་བྱ་དག་བརྗོད་པ་སྟེ་གང་བྱས་པ་དེ་ནི་མི་རྟག་པའོ་ཞེས་ཁྱབ་པའི་ནང་དུ་འདུས་པ་
ཉིད་བསྒྲུབ་བྱ་བརྗོད་པ་ཡིན་གྱི་དམ་བཅའ་བའི་རང་བཞིན་དུ་ནི་མ་ཡིན་ནོ་ཞེས་སོ། །
་ ་ གསུམ་པ་རིགས་པ་དང་འགལ་བ་སྤང་བ་ནི། གལ་ཏེ་ཕྱོགས་ཀྱི་ཚིག་དེ་ལའང་ནུས་པ་ཡོད་དེ།
གཏན་ཚིགས་ཀྱི་ཚིག་འཇུག་པ་ཡིན་ལ་རྟགས་དེས་བསྒྲུབ་བྱ་སྒྲུབ་པར་ནུས་པའི་ཕྱིར་རོ་ཞེ་ན། དེ་ནི་
ཐེ་ཚོམ་གྱིས་ཤེས་པར། ། །འདོད་པས་སྐབས་ལ་བརྟེན་པ་ཡིན། །གཏན་ཚིགས་ཀྱི་ཚིག་འཇུག་
པ་ཙམ་གྱིས་སྒྲུབ་པར་བྱེད་པར་འགྱུར་ན། དེ་ནི་ཐེ་ཚོམ་ཟ་བ་དང༌། ཤེས་པར་འདོད་པ་དང༌། སྐབས་
སུ་བབ་པ་དང་། ཤེས་འདོད་རྟོགས་པ་དང་། ངའི་འདོད་པ་འདི་ཡིན་ནོ་ཞེས་པ་རྣམས་ལ་ཡང་གཏན་
ཚིགས་ཀྱི་ཚིག་འཇུག་པ་ཡོད་པའི་ཕྱིར་དེ་རྣམས་ཀྱང་སྒྲུབ་པར་བྱེད་པ་ཉིད་དུ་འགྱུར་ལ། དེ་ལྟ་ན་དམ་
བཅའ་བ་དང༌། ། གཏན་ཚིགས་དང་དཔེ་དང་། དཔེ་ཉེར་སྦྱོར་དང༌། མཇུག་སྡུད་པ་དང་བཅས་
པ་ཡན་ལག་བཅུ་པར་འགྱུར་རོ། །གཞན་ཡང་། མི་མཐུན་ཕྱོགས་ཁས་ལེན་ན་ཡང་། །དེ་
མཚུངས་ཕྱིར་ན་ཐུག་མེད་འགྱུར། །སྒྲ་མི་རྟག་པར་སྒྲུབ་པར་བྱེད་པ་ལ་ཕ་རོལ་པོས་རྟག་པར་ཁས་
ལེན་པ་ཡང་སྒྲུབ་བྱེད་དུ་འགྱུར་ཏེ་དེ་ལས་མི་རྟག་པར་སྒྲུབ་པར་བྱེད་པའི་གཏན་ཚིགས་ཀྱི་ཚིག་འཇུག་་་་
པར་མཚུངས་པའི་ཕྱིར་རོ། །དེ་ལྟ་ན་ཁྱེད་རྩོད་པར་གྱིས་ཤིག་ཅེས་པ་ལ་སོགས་པ་སྒྲུབ་པར་བྱེད་པ་ཐུག་
པ་མེད་པར་འགྱུར་རོ། །དེ་ལྟ་ན་གརྟན་ཚིགས་བརྗོད་པའི་ཚིག་ཀྱང་བརྗོད་པར་བྱ་བ་མ་ཡིན་པར་འགྱུར་
ཏེ། ། དེ་ལའང་བསྒྲུབ་བྱ་སྒྲུབ་པའི་ནུས་པ་མེད་པའི་ཕྱིར་རོ་ཞེ་ན། ནང་གི་ཡན་ལག་ནུས་པ་ནི། །
ཚུལ་གསུམ་དག་ལ་ཡང་དག་གནས། །དེ་ལ་དྲན་པ་བསྐྱེད་པ་ནི། །དེ་ཉིད་ཚིག་ལ་ཡང་
དག་གནས། །ནང་རང་གི་རྒྱུད་ལ་མེ་ཡོད་ཀྱི་རྟོགས་པ་སྐྱེ་བའི་ཡན་ལག་གམ་རྒྱུ་ནི་ཚུལ་གསུམ་ཚད་མས་
ངེས་པ་དག་ལ་ཡང་དག་པར་གནས་པ་ཡིན་ལ། ཚུལ་གསུམ་དེ་ལ་དྲན་པ་སྐྱེད་པར་བྱེད་པ་ནི་ཚུལ་གསུམ་
དེ་ཉིད་སྟོན་པའི་ཚིག་ལ་ཡང་དག་པར་གནས་པ་སྟེ་མདོར་ན་རང་གི་དོན་གྱི་རྗེས་སུ་དཔག་པ་ནི་ཚུལ་་་་་་༌
གསུམ་ཚད་མས་ངེས་པ་ལས་ཡིན་ལ། གཞན་ལ་རྗེས་དཔག་སྐྱེད་པར་བྱེད་པ་ནི། གཞན་དོན་རྗེས་
སུ་དཔག་པ་སྟེ། དེ་ནི་ཚུལ་གསུམ་སྟོན་པའི་ངག་ལས་ཚུལ་གསུམ་ལ་དྲན་པ་བསྐྱེད་དེ། ཚུལ་གསུམ་
དྲན་པ་ལས་རྗེས་དཔག་སྐྱེ་བར་འགྱུར་བའི་ཕྱིར་གཏན་ཚིགས་ཀྱི་ཚིག་ནི་བརྗོད་པར་བྱ་བ་ཡིན་ནོ། །
འདིར་རྗེས་སུ་དཔག་པ་ནི་རྒྱུ་ལ་འབྲས་བུའི་མིང་གིས་བཏགས་པའོ། །དྲན་པ་ཞེས་སྨོས་པའི་ཕྱིར་སྔར་
386
•



ཁྱ བ་འབྲེལ་ངེས་ཀྱང་བརྗེད་པ་དྲན་པར་བྱེད་པའི་དོན་དུ་ཁྱབ་པ་སྨོས་པ་ཡིན་གྱི་ཕྱོགས་ཆོས་ནི་སྔར་མྱོང་
བ་སྔོན་དུ་འགྲོ་མི་དགོས་པའི་ཕྱིར་དྲན་པ་ནི་རྟོ གས་པའི་དོན་ཏོ། །ཕྱོགས་ཆོས་ཁྱ བ་པ་གང་རུང་མ་
བརྗེད་ནའང་དྲན་པ་བསྐྱེད་མི་དགོས་ལ་གཉིས་ཀ་མ་བརྗེད་ན་ནི་རྗེས་སུ་དཔག་པ་དོན་མེད་པས་ གཉིས་་
ཀ་བརྗེད་པ་སྟེ་མ་དྲན་པའམ་གང་རུང་མ་དྲན་པའི་དོན་དུ་སྒྲུབ་པའི་ངག་འཇུག་པ་ཡིན་ནོ། །དེས་ན་
ཚུལ་གསུམ་དྲན་པ་ཙམ་གྱིས་རྗེས་དཔག་སྐྱེ་བའི་ཕྱིར་དམ་བཅའ་བ་དང༌། དཔེ་ཉེ་བར་ གཏོད་པ་དང་།
མཇུག་བསྡུ་བ་རྣམས་བརྗོད་པ་ནི་དོན་མེད་དོ། །ཅི་སྟེ་ཡང་དམ་བཅའ་བ་ནི་ལུང་། གཏན་ཚིགས་
ནི་རྗེས་སུ་དཔག་པ། དཔེ་ནི་མངོན་སུམ། ཉེ་བར་ གཏོད་པ་ནི་ཉེ་བར་འཇལ་བ། ཚད་མ་ཐམས་
ཅད་ཀྱི་བྱེད་པའི་ཡུལ་རབ་ཏུ་སྟོན་པ་ལྷུར་ལེན་པ་ནི་མཇུག་བསྡུ་བ་ཡིན་ནོ་སྙམ་ན། རྗེས་སུ་དཔག་པ་ཉིད་
ལས་དོན་དེ་རྟོགས་ན་ཚད་མ་གཞན་གྱིས་ཅི་ཞིག་བྱ། དེ་ལྟ་ན་རང་ལ་རྗེས་དཔག་སྐྱེ་བ་ལ་ཡང་དམ་བཅའ་
བ་ལ་སོགས་པ་ཡང་དགོས་པར་ཐལ་བ་ལས་རང་ལ་ཚུལ་གསུམ་ངེས་པ་ཙམ་གྱིས་རྗེས་དཔག་སྐྱེ་བའི་ཕྱིར་་་
གཞན་ལ་ཡང་དེ་ཉིད་ལས་ཅིའི་ཕྱིར་མི་སྐྱེ་འདི་དག་ལ་ཁྱད་པར་འགའ་ཡང་མེད་དོ། །གལ་ཏེ་གཏན་
ཚིགས་ཀྱི་ཡུལ་དམ་བཅའ་བ་བསྟན་པ་མེད་པར་གཏན་ཚིགས་ཀྱི་ཚིག་འཇུག་པ་མེད་པའི་ཕྱིར།་
གཏན་ཚིགས་ཀྱི་ཡུལ་དམ་བཅའ་བ་བསྟན་པ་དག་ཉིད་ལས་བསྒྲུབ་བྱ་སྒྲུབ་པའི་ནུས་པ་འགྲུབ་པར་་
འགྱུར་བས་ན་དམ་བཅའ་བའི་ཚིག་སྒྲུབ་བྱེད་དུ་འདོད་དོ་ཞེ་ན། ཁྱབ་སྔོན་ཅན་ལ་དེ་མེད་ཀྱང་། །
སྒྲ་ནི་བྱས་ཡིན་འདི་འདྲ་ཀུན། །མི་རྟག་ཅེས་ནི་བརྗོད་པས་ཀྱང༌། །དོན་གྱིས་དེ་ནི་འཇིག་
བློར་འགྱུར། །ཁྱབ་པ་སྔོན་དུ་འགྲོ་བ་ཅན་ནི་ཕྱོགས་ཆོས་ཀྱི་སྔོན་དུ་འགྲོ་བ་ལ་མི་བྱ་སྟེ། ཕྱོགས་
ཆོས་སྔོན་དུ་འགྲོ་བ་ལས་ཀྱང་བསྒྲུབ་བྱ་རྟོགས་པའི་ཕྱིར་རོ། །དེས་ན་ཁྱབ་སྔོན་ཅན་ནི་ཡན་ལག་གཉིས་
ལྡན་གྱི་ངག་ཡིན་ཏེ་ཡན་ལག་ལྔ་ལྡན་ལ་ཁྱབ་པ་བརྗོད་པའི་ངག་གཞན་ལ་རྗེས་དཔག་སྐྱེད་པའི་སྔོན་་་་་
འགྲོ་བ་མེད་པའི་ཕྱིར་རོ། །དེས་ན་ཡན་ལག་གཉིས་ལྡན་གྱི་ངག་ལ་དམ་བཅའ་བའི་ཚིག་དེ་མེད་ཀྱང་།
སྒྲ་ནི་བྱས་པ་ཡིན་ལ་གང་བྱས་པ་འདི་འདྲ་བ་ཀུན་ཐམས་ཅད་ནི་མི་རྟག་པའོ་ཞེས་བརྗོད་པ་ལས་ཀྱང་དོན་
གྱིས་སྒྲ་དེ་ནི་འཇིག་པ་ཡིན་ནོ་ཞེས་པའི་བློ་སྐྱེ་བར་འགྱུར་ཏེ་མེ་ཐམས་ཅད་ཚ་བར་རྟོགས་ན་དུ་བའི་མེའང་
ཚ་བར་རྟོགས་པ་བཞིན་ནོ། །དེའི་ཕྱིར་དམ་བཅའ་བའི་ཚིག་དོན་མེད་དོ། །ཁོ་བོའི་བླ་མས་འདི་
ལ་བརྗོད་ཟིན་དེ་མེད་ཀྱང་། །ཞེས་བསྒྱུར་བ་ནི་ཤིན་ཏུ་ལེགས་ཏེ། དམ་བཅའ་སྒྲུབ་བྱེད་ཡིན་པ་ལས་
སྐྱོན། དེ་ནི་ཐེ་ཚོམ་གྱིས་ཤེས་པར། །འདོད་པས་སྐབས་ལ་བརྟེན་པ་ཡིན། །ཞེས་པ་ལ་སོགས་
པ་བརྗོད་ཟིན་ཅིང་། དམ་བཅའ་བའི་ཚིག་དེ་མེད་ཀྱང་ཡན་ལག་གཉིས་ལྡན་ལས་བསྒྲུབ་བྱ་རྟོ གས་པར་
387



འགྱུར་རོ་ཞེས་པའི་དོན་ཏོ། །ཕྱོགས་བསྟན་པ་ནི་མེད་ན་ཡང་། །དམ་བཅའ་བ་འགྲུབ་པ་ལ་
ནི་གེགས་མེད་ཕྱིར། །གང་དམ་བཅའ་བ་འགྲུབ་པ་ལ་ནུས་མེད་པ་ཚིག་དེ་ནི་སྒྲུབ་པའི་ངག་ལ་སྦྱར་
བ་མ་ཡིན་ཏེ། མཇུག་ང སྡུ་བའི་ཚིག་བཞིན། དམ་བཅའ་བའི་ཚིག་ཀྱང་དམ་བཅའ་བ་འགྲུབ་པ་ལ་
ནུས་པ་མེད་དོ་ཞེས་པ་ཁྱ བ་བྱེད་མ་དམིགས་པའོ། །
གསུམ་པ་རྟགས་ཚིག་མ་བརྗོད་པ་མ་ཚང་བར་བསྟན་པ་ནི། གསུམ་ལས་གང་ཡང་རུང་བ་
ཉིད། །མ་བསྟན་མ་ཚང་ཡིན་པར་བརྗོད། །ཚུལ་གསུམ་ལས་གང་ཡང་རུང་བ་བློ་ངོར་མ་བསྟན་
པ་དེ་ནི་མ་ཚང་བའི་ངག་ཡིན་པར་བརྗོད་དེ། བསྒྲུབ་བྱ་རྟོ གས་པར་མི་ནུས་པའི་ཕྱིར་རྩོད་པར་ཁས་
བླངས་ན་མི་སྨྲ་བ་བཞིན་ནོ་ཞེས་པ་རང་བཞིན་ནོ། །དེ་ལྟ་ན། མཁས་པ་རྣམས་ལ་ནི། གཏན་
ཚིགས་འབའ་ཞིག་བརྗོད་པར་ཟད། ཅེས་ཁྱབ་པ་བརྗོད་པ་མ་སྨོས་ན་ཡང་སྐྱོན་མ་ཡིན་པར་བཤད་པ་
དང་འགལ་ལོ་ཞེ་ན། དེ་ནི་ཁྱ བ་པ་བློ་ངོར་གྲུབ་ཟིན་ཅིང་ཕྱོགས་ཆོས་ངེས་པར་བྱས་པའི་ཕྱིར་དེའི་བློ་
ངོར་ནི་ཚུལ་གསུམ་ལས་གང་རུང་མ་བསྟན་པ་མ་ཡིན་ཏེ། ཕྱོགས་ཆོས་བློ་ངོར་གྲུབ་ཟིན་ན་ཡང་ཁྱབ་པ་
འབའ་ཞིག་བསྟན་པ་ཙམ་གྱིས་ཚུལ་གསུམ་བློ་ངོར་བསྟན་པ་ཡིན་ཏེ་གང་རུང་བསྟན་པའི་ཚིག་གིས་གང་་་་་
རུང་གྲུབ་ཟིན་པ་དེ་དྲན་པར་བྱས་པའི་ཕྱིར་ནར་སྨོས་པ་ལས་སྲེད་མེད་ཀྱི་བུ་དྲན་པ་བཞིན་ནོ། །དེས་
ན་རྗེས་སུ་འགྲོ་ལྡོག་གི་ཁྱ བ་པ་ཡང་གང་རུང་སྨོས་པས་གང་རུང་ལ་དྲན་པ་སྐྱེ་བར་འགྱུར་བས་གཉིས་ཀ་་་་
སྨོས་མི་དགོས་སོ་ཞེས་བཤད་ཟིན་ཏོ། །ངག་ཡན་ལག་གཉིས་ལྡན་ཚང་བ་དང་མ་ཚང་བར་ བརྗོད་ ཀྱང་
སྐྱོན་མེད་པའི་དབྱེ་བ་བདུན་ནི། ཁོ་བོས་ཚད་མ་རིགས་པའི་དེ་ཁོ་ན་ཉིད་སྣང་བར་བཤད་པས་དེར་ཤེས་
པར་བྱའོ། །གཞན་དོན་རྗེས་དཔག་གི་མཚན་ཉིད་བཤད་ཟིན་ཏོ། ། ། །
གཉིས་པ། མཚན་གཞིའི་རང་བཞིན་ངེས་པར་བྱ་བ། །
གཉིས་པ་མཚན་གཞིའི་རང་བཞིན་ངེས་པར་བྱ་བ་ལ་གཉིས་ཏེ། གང་བསྒྲུབ་པར་བྱ་བ་བསྒྲུབ་བྱའི་
མཚན་ཉིད་དང༌། གང་གིས་སྒྲུབ་པར་བྱེད་པ་རྟ གས་ཀྱི་རང་བཞིན་ངེས་པར་བྱ་བའོ། །
དང་པོ་ལ་གཉིས་ཏེ། རང་ལུགས་ཀྱི་བསྒྲུབ་བྱའི་མཚན་ཉིད་དང་། གཞན་གྱི་ལུགས་དགག་པའོ།།
དང་པོ་ལ་ལྔ་སྟེ། རིགས་མི་མཐུན་སེལ་བའི་མཚན་ཉིད་དང་། ལོག་རྟོ གས་སེལ་བའི་མཚན་ཉིད་
དང༌། དེ་གཉིས་དོན་གཅིག་ཏུ་བསྟན་པ་དང་། རང་ཉིད་ཀྱི་དོན་བསྡུས་ཏེ་བསྟན་པ་དང་། མ་
བསལ་བ་རྒྱས་པར་བཤད་པའོ། །
388



དང་པོ་ནི། རིགས་པའི་སྒོ་ལས་རང་ཉིད་བསྒྲུབ་པར་བྱ་བ་ཉིད་དུ་འདོད་པ་འགལ་བའི་དོན་གྱིས་
མ་བསལ་བ་ཕྱོགས་ཡིན་ནོ་ཞེས་གསུངས་པ་ཡིན་ནོ། །དེ་ལྟ་ན་དཔེ་དང་རྟ གས་མ་གྲུབ་པ་ཡང་བསྒྲུབ་
བྱར་འགྱུར་ཏེ་དེ་ཡང་མ་འོངས་པ་ན་བསྒྲུབ་པར་བྱ་བ་ཉིད་དུ་བསྟན་པ་ཡོད་པའི་ཕྱིར་རོ་ཞེ་ན། བསྒྲུབ་
བྱ་བརྗོད་པ་ཛམ་བཅའ་ནའང༌། །སྨྲ་དེ་ལ་སྐྱོན་འཐད་མིན་ཏེ། །སྒྲུབ་བྱེད་དབང་དུ་བྱས་
ཉིད་ཀྱིས། །གཏན་ཚིགས་ལྟར་སྣང་ཐལ་མིན་ཕྱིར། །བསྒྲུབ་བྱ་བརྗོད་པ་ནི་བསྒྲུབ་པར་བྱ་
པ་ཁས་བླངས་པ་སྟེ་ཚིག་ལེའུར་བྱས་པ་བསྡེབ་པའི་ངོར་བསྒྲུབ་བྱ་བརྗོད་པ་ཞེས་བསྟན་ན་འང༌། བསྒྲུབ་
པར་བྱ་བ་ཉིད་དུ་འདོད་པ་ཞེས་གང་གསུངས་པ་དེ་ཡིན་ཏེ། འོག་ནས་ཀྱང་བསྒྲུབ་བྱ་ཁས་བླངས་ཕྱོགས་
མཚན་ཉིད། །ཅེས་གསུངས་སོ། །མཛོད་མཛད་པས་གཞན་དོན་རྗེས་དཔག་གི་མཚན་ཉིད་ཀྱི་འཕྲོས་
ལ་སྦྱོར་བ་དང་། ཊི་ཀ་བྱེད་པ་ཁ་ཅིག་གིས་བྱེ་བྲག་པ་དང་རིགས་པ་ཅན་གྱི་འདོད་པ་ལ་སྦྱོར་བ་ནི་མི་
འགྲིག་པས། ཁོ་བོས་རི གས་པའི་སྒོ་ནས་གསུངས་པ་དེ་ཉིད་འདིར་བསྡུས་ཏེ། བསྒྲུབ་བྱ་བརྗོད་པ་
ཞེས་པར་འཆད་དོ། །བསྒྲུབ་པར་བྱ་བ་འདོད་པ་དམ་བཅའ་བའི་མཚན་ཉིད་དུ་སྨྲ་བ་དེ་ལ་དཔེ་དང་
རྟགས་མ་གྲུབ་པ་དམ་བཅའ་བ་ཉིད་དུ་ཐལ་བར་མི་འགྱུར་རམ་ཞེ་ན། སྐྱོན་བརྗོད་པ་དེ་ནི་འཐད་པ་
མ་ཡིན་ཏེ། འདིར་ནི་ཉིད་ཅེས་པས་བསྒྲུབ་པར་བྱ་བའི་མ་གྲུབ་པ་བསྒྲུབ་བྱར་འདོད་པ་ཡིན་ལ། དཔེ་
དང་རྟགས་མ་གྲུབ་པ་ནི་སྒྲུབ་བྱེད་ཀྱི་དབང་དུ་བྱས་པ་ཉིད་ཀྱི་ཕྱིར་རོ། །དེ་ལྟ་མ་ཡིན་ན་སྒྲ་ལ་མིག་གིས་
གཟུང་བྱ་བཀོད་པ་ལྟ་བུ་མ་གྲུབ་པའི་གཏན་ཚིགས་ལྟ་སྣང་བ་ཡང་བསྒྲུབ་བྱར་ཐལ་བར་འགྱུར་བ་ལས།།
ཐལ་བ་དེའི་སྐྱོན་ཡང་ཡོད་པ་མིན་པའི་ཕྱིར་དཔེ་དང་རྟགས་མ་གྲུབ་པའང་དམ་བཅའ་བར་ ཐལ་བའི་སྐྱོན་
མེད་དོ། །དེས་ན། ཁྱད་པར་མེད་པ་བརྗོད་ན་ཡང་། །རིགས་གཅིག་ཐེ་ཚོམ་སྐྱེ་འགྱུར་
ཏེ། །གཞན་དུ་བསྒྲུབ་བྱར་བརྗོད་པ་ཀུན། །དམ་བཅའ་བར་ནི་ཐལ་བར་འགྱུར། །
ཉིད་ཅེས་བྱ་བའི་ངེས་གཟུང་གི་ཁྱད་པར་མེད་པར་བརྗོད་ནའང་རིགས་གཅིག་པའི་མ་གྲུབ་པ་དག་ལ་་་་་་
བསྒྲུབ་པར་བྱ་བ་ཡིན་པར་དོགས་པའི་ཐེ་ཚོམ་སྐྱེ་བར་འགྱུར་ཏེ་རིགས་མི་གཅིག་པའི་མ་གྲུབ་པ་ལ་ནི་་་་་་
བསྒྲུབ་བྱར་དོགས་པར་མི་འགྱུར་བས་ གཅད་མི་དགོས་སོ། །རིགས་ཀྱིས་འབྱེད་པ་ལས་གཞན་དུ་མ་གྲུབ་
པ་ཙམ་དམ་བཅའ་བར་འདོད་ན། རྫ་མཁན་གྱིས་བུམ་པ་དང་། ཐ་ག་བས་རས་ལ་སོགས་པ་མ་གྲུབ་
པ་བསྒྲུབ་པར་བྱ་བར་བརྗོད་པ་ཀུན་དམ་བཅའ་བའི་ཐལ་བར་འགྱུར་རོ། །གལ་ཏེ་གྲུབ་ཟིན་པ་བརྗོད་
པ་གང་ཡིན་པ་དེ་སྒྲུབ་བྱེད་དུ་བརྗོད་པ་ཡིན་པའི་ཕྱིར་དམ་བཅའ་སྒྲུབ་བྱེད་དུ་འདོད་པ་གཞན་དག་གི་
འདོད་པ་ལ་ཡང་། དཔེ་རྟགས་མ་གྲུབ་པ་བསྒྲུབ་བྱར་ཐལ་བའི་སྐྱོན་མེད་དེ། གྲུབ་ཟིན་པ་གང་
སང
་
389



ཡིན་ པ་དེ་སྒྲུབ་བྱེད་དུ་བརྗོད་པར་བྱ་བ་ཡིན་པའི་ཕྱིར། དཔེ་རྟགས་ཀྱང་སྒྲུབ་བྱེད་དུ་བརྗོད་པའི་ཕྱིར་
མ་གྲུབ་པར་དོགས་པར་མི་འགྱུར་རོ་ཞེ་ན། ད་ནི་བསྒྲུབ་བྱ་བསྟན་པ་དག །ཇི་ལྟར་སྒྲུབ་བྱེད་
ཡན་ལག་ཡིན། །སྒྲུབ་བྱེད་དུ་བརྗོད་པ་གང་ཡིན་པ་དེ་གྲུབ་ཟིན་པ་ཡིན་ན། ད་ནི་བསྒྲུབ་བྱ་བསྟན་
པའི་ཚིག་དག་ཇི་ལྟར་སྒྲུབ་བྱེད་ཀྱི་ཡན་ལག་ཡིན་ཏེ། ཕྱོགས་ཚིག་སྒྲུབ་བྱེད་མ་ཡིན་པར་འགྱུར་རོ། །
ལྟར་སྣང་བཅས་སོགས་བཀོད་པ་དང༌། །ལན་ནི་འབྲེལ་མེད་བཞད་གད་དེ། །འདི་ལྟར་
དེ་ནི་རིགས་པ་ཉིད། །མ་ཡིན་ནོ་ཞེས་བསྟན་ཟིན་ཏོ། །རིགས་པའི་སྒོའི་འགྲེལ་བཤད་བྱེད་
པ་མང་པོ་ལེན་པའི་བུ་ལ་སོགས་པས་གཞན་གྱི་དོགས་པ་བསུ་ནས། ཕྱོགས་ཚིག་སྒྲུབ་བྱེད་ཡིན་ཏེ་རྟགས་
ལྟར་སྣང་དང་བཅས་ནས་བརྗོད་པའི་ཕྱིར། གཏན་ཚིགས་དང་དཔེའི་ཚིག་བཞིན་ནོ། །ཞེས་ཟེར་
བ་ན། དེ་སུན་འབྱིན་པ་ན་རེ། དེ་ལྟ་ན་མངོན་སུམ་ལྟར་སྣང་དང་ལྷན་ཅིག་མཐོང་བ་ཡང་སྒྲུབ་བྱེད་
དུ་འགྱུར་བ་ལས་མངོན་སུམ་ལྟར་སྣང་དང་ལྷན་ཅིག་མཐོང་ཡང་སྒྲུབ་བྱེད་མ་ཡིན་པ་བཞིན་ནོ་ཞེས་ཟེར་་་་
རོ། །དེ་ལ་རྒོལ་བ་ན་རེ། མངོན་སུམ་གྱིས་མ་ངེས་པ་མ་ཡིན་ཏེ། མངོན་སུམ་ལྟར་སྣང་དེ་ནི་ཚིག་
གི་བདག་ཉིད་མ་ཡིན་པ་ལས་འདིར་རྟགས་ལྟར་སྣང་དང་བཅས་ཏེ་བརྗོད་པ་ནི་ཚིག་གི་བདག་ཉིད་ཀྱི་་་་་
བརྗོད་པ་ཡིན་པའི་ཕྱིར་རོ་ཞེས་ཟེར་རོ། ་།དེ་ལ་ཕྱིར་རྒོལ་ན་རེ། སུན་འབྱིན་པའི་ཚིག་ཀྱང་སྒྲུབ་བྱེད་
དུ་འགྱུར་ཏེ། གཏན་ཚིགས་ལྟར་སྣང་དང་བཅས་ནས་ཚིག་གི་བདག་ཉིད ཀྱི་བརྗོད་པ་ཡིན་པའི་ཕྱིར་
རོ་ཞེས་ཟེར་བ་ལ་སུན་འབྱིན་པ་མ་ཡིན་པའི་ཚིག་གིས་ཁྱད་པར་དུ་བྱས་པའི དམ་བཅའ་བརྗོད་པ་རྟ གས་་་
ཡིན་ནོ་ཞེས་པ་ལ་སོགས་པ་མཁས་པ་རྣམས་ཀྱི་བཞད་གད་ཀྱི་གནས་ཡིན་ཏེ། རྟ གས་དང་བསྒྲུབ་བྱ་ལ་
འབྲེལ་བ་མེད་པས་དེ་སྒྲུབ་མི་ནུས་པའི་ཕྱིར་རོ། །འབྲེལ་བ་མེད་པས་སྒྲུབ་མི་ནུས་པ་དེ་ལྟར་དེ་ལྟ་བུ་
དག་ནི་རིགས་པ་མ་ཡིན་ནོ་ཞེས་ལེའུ་དང་པོར་ཡང་བ ཤད་ཟིན་ཏེ། རིག་བྱེད་པ་ན་རེ། འདོན་པ་པོ་
ཐམས་ཅད་ནི། འདོན་པ་གཞན་སྔོན་དུ་སོང་བས་ཁྱབ་པ་ཡིན་ནོ་ཞེས་ཟེར་བ་ལ། སུན་འབྱིན་པ་
ན་རེ། རྒྱས་པ་རང་ཉིད་ཀྱིས་བྷ་ར་ཏ་བརྩམས་ནས་འདོན་པ་མཐོང་བའི་ཕྱིར་མ་ངེས་སོ་ཞེས་ཟེར་རོ། །
དེ་ལ་རྒོལ་བ་ན་རེ། རིག་བྱེད་ཁྱད་པར་ཅན་ གྱི་འདོན་པ་ལ་འདོན་པ་གཞན་སྔོན་དུ་སོང་བས་ཁྱབ་བོ་
ཞེས་ཟེར་བ་ལ། ཕྱིར་རྒོལ་ན་རེ། རིག་བྱེད་ལས་ངག་གཞན་པས་ཁྱད་པར་ཅི་ཡོད་ཅེས་དྲིས་པས།
རྒོལ་བ་ན་རེ། གང་ཞིག་གཞན་དུ་གདོན་པར་མི་ནུས་པའོ་ཞེས་ལན་འདེབས་པ་ལ་སོགས་པ་ནི་རིགས་
པ་མ་ཡིན་ཏེ། མི་མཐུན་པའི་ཕྱོགས་དང་འགལ་བར་མ་གྲུབ་པའི་ཁྱད་པར་གྱིས་གཏན་ཚིགས་བཟློག་
པར་མི་ནུས་སོ། །
390



་
་
、
གཉིས་པ་ལོག་རྟོགས་སེལ་བའི་མཚན་ཉིད་ལ་གསུམ་སྟེ། མདོར་བསྟན་པ་དང་། རྒྱུ ས་པོར་བཤད་པ་
དང་། དོན་བསྡུ་བའོ། །དང་པོ་ནི། ཀུན་ལས་བཏུས་སུ། །ངོ་བོ་ཁོ་ན་བསྟན་བྱ་བ། །རང་ཉིད་འདོད་དང་
མ་བསལ་བའོ། །ཞེས་གསུངས་པ་ལ་འདིར། སྒྲུབ་བརྗོད་རྟོགས་པའི་དོན་ཅན་ཉིད། །ཡིན་ཡང་
རྨོངས་མེད་ཕྱིར་མཚན་ཉིད། །བསྒྲུབ་བྱ་བརྗོད་པར་བྱ་བ་མ་ཡིན་ན་བསྒྲུབ་བྱའི་མཚན་ཉིད་ཀྱང་བརྗོད་
པར་བྱ་བ་མིན་པར་འགྱུར་ཏེ་ཚུལ་གསུམ་པའི་རྟགས་ཀྱི་ཤུགས་ལ་རྟོགས་པ་ཞིག་བསྒྲུབ་བྱ་ཡིན་པར་རྟོགས་
པའི་ཕྱིར་རོ་ཞེ་ན། ཚུལ་གསུམ་པའི་རྟགས་ཀྱི་ཤུགས་ལ་བསྒྲུབ་བྱ་རྟོ གས་པ་ཡིན་ནའང་བསྒྲུབ་བྱའི་ཐ་སྙད་
ལ་རྨོངས་པ་མེད་པར་བྱ་བའི་དོན་དུ་བསྒྲུབ་བྱའི་མཚན་ཉིད་བསྟན་ནོ་ཞེས་འཆད་ནའང་ཁོ་བོས་ནི། བསྒྲུབ་
པར་བྱ་བ་འདོད་པ་ཕྱོགས་ཡིན་ནོ་ཞེས་པ་དེ་ཉིད་ཀྱིས་བསྒྲུབ་བྱའི་རིགས་མི་མཐུན་ཐམས་ཅད་རྣམ་པ་་་་་་
བཅད་ནས་བསྒྲུབ་པར་བྱ་བ་རྟོགས་པའི་དོན་ཅན་ཉིད་ཡིན་ནའང་། བསྟན་བཅོས་མཁན་པོའི་འདོད་པ་ལ་
སོགས་པ་ཡང་བསྒྲུབ་བྱ་ཡིན་ནོ་ཞེས་པ་ལ་སོགས་པའི་རྨོངས་པ་མེད་པ་སྟེ་ལོག་པར་རྟོ གས་པ་བསལ་བར་
བྱ་བའི་དོན་དུ་སློབ་དཔོན་གྱིས། ངོ་བོ་ཚིག་ཕྲད་བདག་ཉིད་འདོད། །ཚིག་གིས་དེ་ཡི་མཚན་
ཉིད་བཞི། །མ་བསལ་བ་དང་བཅས་པའོ། །དེ་བ ཤད་པའི་ཕྱིར། །མ་གྲུབ་སྒྲུབ་བྱེད་མིན་
དོན་བརྗོད། །རྒོལ་བས་ཁས་བླངས་པ་བཟུང་ངོ་། །ངོ་བོ་ནི་སྔར་མ་གྲུབ་པ་བསྒྲུབ་པར་བྱ་བ་
སྟེ་དེ་ནི་སྔར་མེའི་དྲི་ལས་མེ་གྲུབ་ཟིན་པ་སླར་ཡང་དུ་བས་སྒྲུབ་པ་ལྟ་བུ་གྲུབ་ཟིན་པ་གཅོད་པར་བྱེད་དོ། །
ཁ་ཅིག་ན་རེ། སྒྲ་མཉན་བྱ་ཡིན་ནོ་ཞེས་པ་གྲུབ་ཟིན་སྒྲུབ་པ་དམ་བཅའ་བའི་སྐྱོན་ཡིན་ནོ་ཞེས་ཟེར་བ་
མི་འཐད་དེ། མངོན་སུམ་གྱིས་གྲུབ་པའི་དོན་ནི་དཔེ་ལ་རྗེས་སུ་མི་འགྲོ་བའི་ཕྱིར་འདི་ནི་རྟ གས་ཀྱི་སྐྱོན་
ཡིན་ཏེ། རྒྱན་ལས། གྲུབ་པ་ལ་སྒྲུབ་པའི་སྐྱོན་ནི་རྗེས་སུ་དཔག་པས་གྲུབ་པ་ལ་ཡིན་ཏེ། དེ་ནི་ཕྱོགས་
ཀྱི་སྐྱོན་ཉིད་དོ། །རང་གི་མཚན་ཉིད་མངོན་སུམ་གྱིས་གྲུབ་ཟིན་པ་ལ་ནི་ གཏན་ཚིགས་ཀྱི་སྐྱོན་ཡིན་ཏེ་
རྗེས་སུ་འགྲོ་བ་མེད་པའི་ཕྱིར་རོ་ཞེས་སོ། །ཚིག་ཕྲད་ནི་ཁོ་ན་སྟེ་བསྒྲུབ་བྱ་ཁོ་ནར་འདོད་པའོ། །དེས་
ནི་སྒྲ་མི་རྟག་སྟེ་བྱས་པའི་ཕྱིར་བུམ་པ་བཞིན་ནོ་ཞེས་པ་ལ་བུམ་པ་མི་རྟག་པའི་དཔེ་གྲངས་ཅན་ལ་གྲུབ་་་་་
ཅིང་། སྒྲ་བྱས་པར་དཔྱོད་པ་བ་ལ་མ་གྲུབ་པ་དེ་ཡང་སྔར་མ་གྲུབ་པ་མ་འོངས་པ་ན་བསྒྲུབ་པར་བྱ་བ་
ཡིན་པའི་ཕྱིར་བསྒྲུབ་བྱ་ཡིན་པར་དོགས་པ་གཅད་པའི་དོན་དུ་བསྒྲུབ་བྱ་ཁོ་ནར་འདོད་པ་ཞེས་སྨོས་པས། །
དཔེ་རྟགས་མ་གྲུབ་པ་ནི་བསྒྲུབ་བྱ་ཁོ་ནར་འདོད་པ་མ་ཡིན་གྱི་སྒྲུབ་བྱེད་དུ་ཡང་འདོད་པ་ཡིན་པའི་ཕྱིར་་་
སྒྲུབ་བྱེད་ཀྱི་མ་གྲུབ་པ་གཅོད་པར་བྱེད་པའོ། །འདོད་པ་ནི་ངག་ཏུ་མ་སྨོས་ཀྱང་དོན་གྱིས་བསྒྲུབ་བྱར་
བརྗོད་པ་སྟེ། བདག་གི་དོན་བསྒྲུབ་བྱ་མ་ཡིན་པ་གཅོད་པའོ། ་ །རང་ཉིད་ནི་བདག་ཉིད་དེ། བྱས་
391



པས་སྒྲ་མི་རྟག་པར་སྒྲུབ་པ་ན་བསྟན་བཅོས་ལས་སྒྲ་ནམ་མཁའི་ཡོན་ཏན་དུ་བཤད་ཅིང་། བསྟན་བཅོས་
ཁས་བླངས་པ་ན་ནམ་མཁའི་ཡོན་ཏན་ཡང་བསྒྲུབ་བྱ་ཡིན་པས་ནམ་མཁའི་ཡོན་ཏན་ནི་རྟག་པ་ཡིན་ལ་་་་་༌
བྱས་པས་གནོད་པའི་ཕྱིར་དམ་བཅའ་བ་དང་གཏན་ཚིགས་སྐྱོན་ཅན་དུ་འགྱུར་རོ་ཞེས་པ་ལ་རྒོལ་བས་ཁས་
བླངས་པའི་མི་རྟག་པ་བསྒྲུབ་བྱར་བཟུང་བ་ཡིན་གྱི། བསྟན་བཅོས་མཁན་པོའི་འདོད་པ་ནམ་མཁའི་ཡོན་
ཏན་ལ་གནོད་ཀྱང་དམ་བཅའ་བ་ལ་མི་གནོད་དེ། རྒོལ་བར་ཉིད་བསྒྲུབ་བྱར་མི་འདོད་པའི་ཕྱིར་རོ། །
དེས་ན་རང་མི་འདོད་པའི་གཏན་བཅོས་མཁན་པོའི་འདོད་པ་གཅད་པའི་དོན་དུ་རང་ཉིད་ཅེས་གསུངས་་་
སོ། །་
ད་，
་་་གཉིས་པ་རྒྱས་པར་བཤད་པ་ལ་གཉིས་ཏེ། འདོད་པ་རྒྱས་པར་བཤད་པ་དང༌། རང་ཉིད་རྒྱས་
པར་བཤད་པའོ། ། ་་་་་་
དང་པོ་ལ་བཞི་སྟེ། བདག་དོན་བསྒྲུབ་བྱར་བསྟན་པ་དང༌། དེ་བསྒྲུབ་བྱ་ཡིན་ན་སྐྱོན་དུ་འགྱུར་
བ་དང༌། ་མ་ཡིན་ན་ཧ་ཅང་ཐལ་བ་དང་། དེས་གཞན་ཡང་ཁེགས་པར་བསྟན་པའོ། །
དང་པོ་ལ་གཉིས་ལས། དང་པོ་ནི། མ་བརྗོད་ན་ཡང་འདོད་པས་ཁྱབ། །བདག་གི་དོན་
བཞིན་བསྒྲུབ་བྱར་འདོད། །རྒོལ་བས་ངག་ཏུ་མ་བརྗོད་ན་ཡང་ཞེ་བས་འདོད་ན་བསྒྲུབ་བྱས་ཁྱ བ་
པར་འགྱུར་ཏེ། དེ་ཡང་དཔེར་ན་གྲངས་ཅན་གྱིས་མིག་ལ་སོགས་པ་ཉི་ཤུ་རྩ་བཞི་པོ་ཆོས་ཅན། གཞན་
གྱི་དོན་བྱེད་པ་ཡིན་ཏེ། འདུས་ཤིང་བསགས་པའི་ཕྱིར། མལ་ཆ་ལ་སོགས་པ་བཞིན་ནོ་ཞེས་འགོད་དེ།།
འདིར་གྲངས་ཅན་བདག་ཡོད་པར་སྒྲུབ་པ་ལ་དཔེ་མེད་དོ་ཞེས་བཀག་པས། བདག་ཡོད་པའི་དཔེ་མེད་
ནའང་བདག་གི་དོན་བྱེད་པ་ཡོད་པས་དེ་བསྒྲུ བས་པ་ན་བདག་ཀྱང་འགྲུབ་པར་འགྱུར་རོ་སྙམ་དུ་བསམས་་
ནས་སྦྱོར་བ་འགོད་པར་བྱེད་ལ། དེ་ཡང་བདག་གི་དོན་བྱེད་པའི་དཔེ་སངས་རྒྱས་པ་ལ་མི་འགྲུབ་པས་
མིག་སོགས་ཉི་ཤུ་རྩ་བཞི་ལས་གཞན་པ་ནི་བདག་ཁོ་ན་ཡིན་པས་བདག་གི་དོན་བྱེད་པར་སྒྲུབ་པར་འདོད་་་
ནའང་ངག་ཏུ་གཞན་དོན་བྱེད་དེ་ཞེས་བསྒྲུབས་པས་མལ་ཆ་དང་སྟན་གྱི་རྗེས་སུ་འགྲོ་བར་འགྱུར་རོ་སྙམ་་་་
དུ་བསམས་ནས་གཞན་གྱི་དོན་བྱེད་དེ། ཞེས་སྒྲུབ་པར་བྱེད་དོ། །དེ་ལ་གཞན་གྱི་དོན་བྱེད་པ་ནི་ཞེ་
བས་མི་འདོད་པས་བསྒྲུབ་བྱ་མ་ཡིན་གྱི་ངག་ཏུ་མ་སྨྲས་ཀྱང་ཞེ་བས་བདག་གི་དོན་བྱེད་པ་བསྒྲུབ་བྱར་་་་་་༌་
འདོད་པས་དེ་བསྒྲུབ་བྱ་ཡིན་པ་བཞིན་ནོ་ཞེས་པའི་དོན་དུ་འདོད་པ་ཞེས་གསུངས་པ་ཡིན་ནོ། །མ་བསལ་
བ་ནི་འོག་ཏུ་འཆད་པར་བྱེད་དོ། ། །
གཉིས་པ་དེ་ལ་བརྩད་པ་སྤང་བ་ནི། གལ་ཏེ་རྒོལ་བས་འདོད་པས་ཡུལ་དུ་བྱས་པ་ཁོ་ན་བསྒྲུབ་བྱ་
392



ཡིན་གྱི་རྒོལ་བ་མི་འདོད་པ་བསྒྲུབ་བྱ་མ་ཡིན་ནོ་ཞེས་བསྟན་པའི་དོན་དུ་འདོད་པ་གསུངས་པ་ན་བསྟན་་་་
བཅོས་མཁན་པོའི་འདོད་པ་ཡང་རྒོལ་བས་འདོད་པས་ཡུལ་དུ་བྱས་པ་མེད་པས་འདོད་པ་ཞེས་པ་ཉིད་ཀྱིས་
བསྟན་བཅོས་མཁན་པོའི་འདོད་པ་བསྒྲུབ་བྱ་མ་ཡིན་པར་རྟོ གས་པར་འགྱུར་བས་རང་ཉིད་ཀྱི་སྒྲ་སྨོས་པ་་་་
དོན་མེད་པར་འགྱུར་རོ་ཞེ་ན། གཞན་འདོད་ཐམས་ཅད་བཟློག་ན་ཡང་། །འགྲེལ་བར་བདག་
ཉིད་སྒྲ་བཤད་པ། །དོགས་པའི་གནས་ནི་བཟློག་པ་སྟེ། །འདི་ནི་དེའི་དོན་བྱས་པ་ཡིན། །
རྒོལ་བས་འདོད་པས་ཡུལ་དུ་བྱས་པ་བསྒྲུབ་བྱ་ཡིན་པར་བསྟན་པ་ཉིད་ཀྱིས། རྒོལ་བའི་འདོད་པ་ལས་
ག ཞན་པ་ བསྟན་བཅོས་མཁན་པོའི་འདོད་པ་ལ་སོགས་པ་ཐམས་ཅད་བཟློག་པ་ཡིན་ན་ཡང་། བདག་
ཉིད་ཀྱི་སྒྲ་བཤད་པའི་དགོས་པ་ནི། ཀུན་ལས་བཏུས་ཀྱི་འགྲེལ་བར། སྔར་བསྟན་བཅོས་ཁས་བླངས་
པའི་ཕྱིར་དེ་ཡང་རྒོལ་བའི་འདོད་པ་ཡིན་ནམ་སྙམ་དུ་དོགས་པར་འགྱུར་བས་དེ་བཟློག་པ་དེའི་དོན་དུ་་་་་་
རང་ཉིད་ཀྱི་སྒྲ་འདི་ནི་མཛད་པ་ཡིན་ནོ་ཞེས་འབྱུང་བ་ཡིན་ནོ། །མདོར་ན་འདོད་པ་ཉིད་ཀྱིས་རང་
ཉིད་ཀྱང་རྟོགས་མེད་ཀྱི་རང་ཉིད་ནི་ལོག་རྟོག་བཟློག་པའི་དོན་དུ་སྨོས་པ་ཡིན་ནོ་ཞེས་པའོ། །
གཉིས་པ་དེ་ བསྒྲུབ་བྱ་ཡིན་ན་སྐྱོན་དུ་འགྱུར་བ་ནི། དེ་ནི་བལྟོས་ནས་ཆོས་དག་དང༌། །
ཆོས་ཅན་ཁྱད་པར་ཡིན་པར་བརྗོད། །མ་བརྗོད་ན་གང་འདོད་པ་ནི། །སྐབས་ལས་རྟོགས་
པར་འགྱུར་བ་ཡིན། །འདུས་པ་མ་ཡིན་པ་དེ་ནི་རྒོལ་བའི་བསམ་པ་ལ་བལྟོས་ནས་འདུས་པ་མ་ཡིན་པ་
གཞན་གྱིས་དོན་བྱེད་ཅེས་རེས་འགའ་ཆོས་ཀྱི་ཁྱད་པར་དུ་སྦྱོར་ལ། རེས་འགའ་འདུས་པ་མ་ཡིན་པ་མིག་
ལ་སོགས་པ་ཞེས་ཆོས་ཅན་གྱི་ཁྱད་པར་ཡིན་པར་བརྗོད་དེ་འདུས་པ་མ་ཡིན་པ་བདག་གི་དོན་བྱེད་པ་ཞེས་་
ངག་ཏུ་མ་བརྗོད་ན་ཡང་ཞེ་བས་འདོད་པ་ནི་འདུས་པ་མ་ཡིན་པ་བདག་གི་དོན་བྱེད་པ་ཞེས་པ་དེ་སྐབས་་་
ལས་རྟོ གས་པར་འགྱུར་བ་ཡིན་ཏེ། མིག་སོགས་ཉི་ཤུ་རྩ་བཞི་ལས་གཞན་པ་ནི་འདུས་པ་མ་ཡིན་ པའི་བདག་
ལས་གཞན་མེད་ཅིང་བདག་སྒྲུབ་པར་བྱེད་པའི་སྐབས་ཡིན་པའི་ཕྱིར་རོ། །དེ་དཔེར་རྗེས་འགྲོ་མེད་
པ་ཡི། །སྐྱོན་ཡང་ཇི་སྐད་བདག་གཞན་ན། །དེ་མ་གྲུབ་ཅེས་བཤད་བཞིན་ཏེ།	།དེར་
ནི་འདོད་ལ་གནོད་བྱེད་ཡིན། །བདག་གི་དོན་བསྒྲུབ་བྱ་ཡིན་པའི་ཕྱིར། །བདག་གི་དོན་བྱེད་
པ་དེ་དཔེ་མལ་ཆ་ལ་སོགས་པའི་སྟེང་དུ་རྗེས་འགྲོ་མེད་པའི་སྐྱོན་ཡོད་པ་ཡང་ཇི་སྐད་དུ་སློབ་དཔོན་གྱིས་་་
རྩོད་པ་གྲུབ་པར། བདག་གཞན་ཞེ་ན་དེ་མ་གྲུབ། །ཅེས་བཤད་པ་བཞིན་ཏེ། བདག་ལ་གཞན་
ཞེས་བྱ་བའི་སྒྲས་བརྗོད་ཀྱང་དོན་བདག་ཉིད་ཡིན་པའི་ཕྱིར་བདག་གི་དོན་བྱེད་པ་དེ་ནི་དཔེ་ལ་མ་གྲུབ་་་་་
པའོ། །སྦྱོར་བ་དེར་ནི་རྟ གས་འདུས་ཤིང་བསགས་པ་དེ་ནི་རང་གི་འདོད་པ་འདུས་པ་མ་ཡིན་པ་བདག་
L
393



4
.
{
གི་དོན་བྱེད་པ་ལ་གནོད་པར་བྱེད་པ་ཡིན་པའི་ཕྱིར་རྟགས་འགལ་བར་ཡང་འགྱུར་རོ། །
གསུམ་པ་དེ་བསྒྲུབ་བྱ་མིན་ན་ཧ་ཅང་ཐལ་བ་ལ་གསུམ་ལས། དང་པོ་དགག་པ་དངོས་ནི། བདག་
གི་དོན་བྱེད་པ་བསྒྲུབ་བྱ་མ་ཡིན་ཏེ། ངག་ཏུ་མ་སྨྲས་པའི་ཕྱིར་རོ་ཞེ་ན། གལ་ཏེ་གང་ལ་རྩོད་པ་
ཡིས། །སྒྲུབ་བཀོད་དེ་བསྒྲུབ་བྱ་མིན་ན། །བསྒྲུབ་བྱ་ཅི་ཡིན་གཞན་དུ་ན། །མི་འདོད་པ་
འམ་འབྲས་མེད་འགྱུར།། ་ །གལ་ཏེ་བདག་ཡོད་མེད་གང་ལ་རྩོད་པའི་ཚེ་གྲངས་ཅན་དེ་ཡིས་བདག་
དེ་སྒྲུབ་པའི་དོན་དུ་རྟགས་བཀོད་པའི་རྟགས་དེའི་བསྒྲུབ་བྱ་བདག་དེ་བསྒྲུབ་བྱ་མ་ཡིན་ན། རྟགས་དེའི་
བསྒྲུབ་བྱ་ཅི་ཡིན་བདག་བསྒྲུབ་བྱ་ཡིན་པ་ལས་གཞན་དུ་ན། བདག་མ་ཡིན་པ་བསྒྲུབ་བྱར་འགྱུར་ལ།
དེ་ལྟ་ནའང་མི་འདོད་པའི་དོན་སྒྲུབ་པའི་ཕྱིར་འགལ་བར་འགྱུར་བའམ། ཡང་ན་རྟགས་བཀོད་པ་འབྲས་
བུ་མེད་པར་འགྱུར་ཏེ། གཞན་གྱི་དོན་ཙམ་ནི་གྲུབ་ཟིན་ལ་འདོད་པའི་བདག་གི་དོན་སྒྲུབ་པར་མི་ནུས་
པའི་ཕྱིར་རོ། ། །
གཉིས་པ་དེས་གཞན་ཡང་ཁེགས་པར་བསྟན་པ་ནི། འདིས་ནི་གཉིས་བཅས་སྦྱོར་བ་ལ། །
རྗེས་འགྲོ་མེད་དང་འགལ་བ་དག །བསྟན་པ་ཡིན་ནོ། གཞན་གྱི་དོན་ཙམ་ནི་གྲུབ་ཟིན་ལ།
བདག་གི་དོན་བྱེད་པ་ལས་གཞན་སྒྲུབ་ན་འགལ་བར་འགྱུར་ཞིང་། བདག་གི་དོན་བྱེད་པ་དཔེ་ལ་རྗེས་
འགྲོ་མེད་དོ། །ཞེས་བྱ་བའི་རིགས་པ་འདིས་ནི། རྒྱང་འཕེན་པས། འཇིག་རྟེན་གཞན་ནས་མ་འོངས་
པའི་སྐྱེས་བུ་སྒྲུབ་པའི་ཕྱིར་བུམ་པ་ཆོས་ཅན། མངོན་པར་གསལ་བའི་སེམས་པ་ཅན་གྱི་སྐྱེས་བུ་དང་བུམ་
པ་གང་ཡང་རུང་བའི་ གཉིས་པ་དང་བཅས་པ་ཡིན་ཏེ། ཨུད་པ་ལ་ལས་གཞན་ཡིན་པའི་ཕྱིར་རྩིག་པ་
བཞིན་ནོ་ཞེས་པའི་སྦྱོར་བ་དེ་ལ་ཡང་རྗེས་འགྲོ་མེད་པ་དང་འགལ་བའི་སྐྱོན་ཡོད་པར་བསྟན་པ་ཡིན་ཏེ།
རྒྱང་འཕེན་པས་འཇིག་རྟེན་སྔ་ཕྱི་མེད་པར་སྒྲུབ་པ་ལ་ཚད་མ་བསྟན་པར་མ་ནུས་ནས་འཇིག་རྟེན་གཞན་་་་
ནས་མ་འོངས་པའི་སྐྱེས་བུ་གྲུབ་ན་སྔ་ཕྱི་མེད་པ་ཡང་འགྲུབ་པར་འགྱུར་རོ་སྙམ་དུ་བསམས་ནས། འཇིག་
རྟེན་གཞན་ནས་མ་འོངས་པའི་སྐྱེས་བུ་ཡོད་པར་སྒྲུབ་པ་ལ་དཔེ་མེད་པས་རྗེས་སུ་འགྲོ་བ་མ་གྲུབ་པ་ལ་སྐྱེས་
བུ་གཉིས་བཅས་དཔེ་ལ་རྗེས་སུ་མི་འགྲོ་ཡང་བུམ་པའི་གཉིས་བཅས་དཔེ་ལ་རྗེས་སུ་འགྲོ་བར་འགྱུར་རོ་་་་་
སྙམ་དུ་བསམས་ནས། སྐྱེས་བུ་དང་བུམ་པ་གང་རུང་གི་གཉིས་བཅས་བསྒྲུབ་པ་ན་ཡང་གཉིས་པ་དང་
བཅས་པ་ཙམ་ཞིག་གྲུབ་ཟིན་ཅིང་སྐྱེས་བུའི་གཉིས་བཅས་ནི་དཔེ་ལ་རྗེས་སུ་མི་འགྲོ་ལ་ཡང་། སྐྱེས་བུ་
ལས་གཞན་པའི་གཉིས་བཅོས་སྒྲུབ་ན་མི་འདོད་པའི་དོན་སྒྲུབ་པའི་ཕྱིར་འགལ་བར་འགྱུར་རོ། །ཅི་སྟེ་
ཁང་། །བསྒྲུབ་པར་བྱ་བ་སྤྱིར་འདོད་ན། ། །དེ་ཉིད་དོན་གཞན་མེད་པའི་ཕྱིར། །ལུས་
394



་
L་ ༤
མི་འགྱུར་ན་གྲུབ་མ་ཡིན། །བརྗོད་བྱས་སྟོང་པ་བརྗོད་རྣམས་ཀྱི། །འདི་དེ་མི་ཤེས་ཀྱིས་
བསླང་ཡིན། །འདིར་བསྒྲུབ་པར་བྱ་བ་ནི་སྐྱེས་བུའམ་བུམ་པ་གང་རུང་བའི་གཉིས་པ་དང་བཅས་པ་
སྟེ་རྣམ་པར་བརྟག་པའི་ཕྱིར་འདོད་ན། ཡ་གྱལ་བུམ་པ་དེ་ཉིད་བུམ་པ་ལས་དོན་གཞན་དུ་མེད་པའི་
ཕྱིར། ལུས་ནི་ཀཱ་ཡའི་སྒྲ་ལས་ཚོགས་པ་སྟེ། བུམ་པ་བུམ་པའི་གཉིས་བཅས་སུ་མ་གྲུབ་ན་སྐྱེས་བུ་དང་
བུམ་པ་གང་ཡང་རུང་བའི་གཉིས་པ་དང་བཅས་པ་རྣམ་པར་བརྟག་པའི་ཚོགས་པ་དེ་གྲུབ་པ་མ་ཡིན་ནོ། །
ཡང་གཉིས་པ་དང་བཅས་པ་ཙམ་གྱི་སྤྱི་གཅིག་བསྒྲུབ་བྱ་ཡིན་ན་ཡང་གྲུབ་ཟིན་པའི་ཕྱིར་འབྲས་བུ་མེད་དོ།།
ཡང་ན་བུམ་པ་དེ་ཉིད་བུམ་པ་ལས་དོན་གཞན་དུ་མི་འགྱུར་ཞིང་། * མངོན་པར་གསལ་བའི་སེམས་པ་ཅན་
ལུས་དོན་གཞན་ཀྱང་བསྒྲུབ་བྱར་མི་འགྱུར་ན་གསལ་བ་གཉིས་ཀ་མེད་པའི་ཕྱིར་སྐྱེས་བུ་དང་བུམ་པ་གང་་་་
རུང་གི་གཉིས་བཅས་ཞེས་བྱ་བའི་སྤྱི་ཡང་གྲུབ་པ་མ་ཡིན་ནོ། གཞན་ཡང་བུམ་པ་བུམ་པ་ལས་དོན་གཞན་
དུ་མེད་པའི་ཕྱིར། སྐྱེས་བུ་ཁོ་ནའི་གཉིས་བཅས་སུ་འགྱུར་བས་གང་རུང་སྨོས་པ་དོན་མེད་དོ། །གང་
རུང་སྨོས་པས་དཔེ་ལ་རྗེས་སུ་འགྲོ་བར་འགྱུར་རོ་ཞེ་ན། འདོད་པས་ཡུལ་དུ་བྱས་པའི་བསྒྲུབ་བྱ་ནི་སྐྱེས་
བུའི་གཉིས་བཅས་ཡིན་ལ་དེ་ནི་རྩིག་པ་ལ་མ་གྲུབ་པའི་ཕྱིར་དཔེ་བསྒྲུབ་བྱའི་ཆོས་ཀྱིས་སྟོང་པ་ཡིན་ནོ། །
བུམ་པ་རྗེས་སུ་འགྲོ་བའི་ཤུགས་ཀྱིས་སྐྱེས་བུའང་རྗེས་སུ་འགྲོ་བར་གྲུབ་པའང་མ་ཡིན་ཏེ་ཨུད་པ་ལ་ལས་་་་་
གཞན་ཡིན་པ་དང༌། སྐྱེས་བུའི་གཉིས་བཅས་ལ་འབྲེལ་བ་མེད་པའི་ཕྱིར་རོ། །འབྲེལ་བ་མེད་ཀྱང་
འགྲུབ་ན་འཇིག་རྟེན་ཕ་རོལ་ནས་འོངས་པའི་གཉིས་བཅས་ཀྱང་འགྲུབ་པར་འགྱུར་རོ། །རིགས་པས་
བརྟ གས་ན་བུམ་པ་ནི་སྐྱེས་བུ་དང་བུམ་པ་གང་རུང་གི་ཟླ་དང་བཅས་པ་མི་སྲིད་ བཞིན་དུ་དེ་ལྟར་སྒྲུབ་པ་་་
ནི་བརྗོད་པར་བྱ་བས་སྟོང་པའི་ཚིག་འབའ་ཞིག་བརྗོད་པ་འདི་ནི་མི་ཤེས་པ་གཏི་མུག་གིས་བསླང་བ་ཁོ་ན་
ཡིན་ནོ། །
གསུམ་པ་རང་ལ་མཚུངས་པ་སྤང་བ་ནི། གཉིས་བཅས་ཙམ་གྲུབ་ཟིན་ལ་སྐྱེས་བུའི་གཉིས་བཅས་
རྗེས་འགྲོ་མེད་ཅིང་། སྐྱེས་བུའི་གཉིས་བཅས་ལས་གཞན་པ་སྒྲུབ་ན་འགལ་བར་འགྱུར་རོ་ཞེས་རྟོག་ན།།
སྒྲ་དང་བུམ་པའི་ཁྱད་པར་གྱིས་བརྟགས་ན་བྱས་པས་འཇིག་པ་སྒྲུབ་པ་ལའང་མཚུངས་ཏེ། བྱས་
པས་སྒྲ་མི་རྟག་པར་སྒྲུབ་པ་ན་མི་རྟག་པ་ཙམ་གྲུབ་ཟིན་ལ་སྒྲའི་མི་རྟག་པ་སྒྲུབ་ན་དཔེ་བུམ་པ་ལ་རྗེས་འགྲོ་
མེད་ཅིང་བུམ་པའི་མི་རྟག་པ་སྒྲུབ་ན་མི་འདོད་པ་དོན་སྒྲུབ་པར་འགྱུར་རོ། །ཞེ་ན། མ་ཡིན་འཇིག་
པ་གྲུབ་པ་ཡིས། །སྒྲ་ནི་དེ་ལྡན་སྒྲུབ་ཕྱིར་རོ། །མཚུངས་པ་མ་ཡིན་ཏེ། འཇིག་པ་ཙམ་ཞིག་
སྒྲུབ་པར་བྱེད་པས་རྗེས་འགྲོ་མེད་པའི་སྐྱོན་མེད་ལ་འཇིག་ཙམ་དེ་གྲུབ་ཟིན་ཀྱང་སྒྲ་འཇིག་ཙམ་དེ་དང་ལྡན་
395



པར་མ་གྲུབ་པས་མི་རྟག་པ་དེ་དང་ལྡན་པར་སྒྲུབ་པའི་ཕྱིར་གྲུབ་ཟིན་སྒྲུབ་པར་ཡང་མི་འགྱུར་རོ། །མི་
རྟག་པའི་སྤྱི་ཙམ་གྲུབ་པས་སྒྲ་མི་རྟག་པ་དེ་དང་ལྡན་པར་སྒྲུབ་པ་དེ་གཞན་དུ་བུམ་པ་དང་སྐྱེས་བུའི་་་་་་
གཉིས་པ་དང་བཅས་པ་དེ་ཡང་བུམ་པ་ལས་དོན་གཞན་གྲོགས་སུ་ཡོད་པར་གྱུར་ན་བུམ་པའང་དེ་་་
དང་ལྡན་པར་འགྱུར་ཏེ། བུམ་པའང་བུམ་པའི་གཉིས་པ་དང་བཅས་པར་འགྱུར་རོ། །
མི་རྟག་པ་སྒྲུབ་པ་དེ་ཡང་ཆོས་ཅན་སྒྲ་ལ་མི་ལྡན་རྣམ་གཅོད་དུ་སྒྲུབ་ན་སྒྲ་ཡིས་ཁྱད་པར་དུ་བྱས་་་
པའི་མི་རྟག་པ་བསྒྲུབ་བྱར་འགྱུར་ལ་དེ་ལྟ་ན་བུམ་པ་ལ་རྗེས་སུ་འགྲོ་བ་མེད་པར་འགྱུར་རོ། །ཞེ་ན།
མ་འབྲེལ་བ། །བཟློག་ཕྱིར་མ་ཡིན་མི་ལྡན་དང༌། །གཞན་ལྡན་རྣམ་གཅོད་རྣམ་པ་གཉིས། །
མི་ལྡན་གཅོད་ཕྱིར་གཞན་དང་ནི། རྗེས་འགྲོ་མེད་པར་འགྱུར་མ་ཡིན། །སྒྲའི་མི་རྟག་པ་
སྒྲུབ་ཀྱང་རྗེས་འགྲོ་མེད་པའི་སྐྱོན་དུ་འགྱུར་བ་མ་ཡིན་ཏེ། སྒྲ་མི་རྟག་པ་ཁོ་ན་ཞེས་པ་ལྟ་བུ་མི་ལྡན་པ་
རྣམ་པར་གཅོད་པ་དང༌། སྒྲ་ཁོ་ནའི་མི་རྟག་པ་ཞེས་པ་ལྟ་བུ་གཞན་ལྡན་རྣམ་པར་གཅོད་པ་གཉིས་ལས།
འདིར་མི་རྟག་པ་དེ་སྒྲ་དང་མ་འབྲེལ་བ་རྟག་པ་ཡིན་ནམ་སྙམ་པ་བཟློག་པའི་ཕྱིར་སྒྲ་ལ་མི་རྟག་པ་མི་ལྡན་་་
པ་རྣམ་པར་བཅད་ནས་ལྡན་པ་ཙམ་དུ་སྒྲུབ་པའི་ཕྱིར་མཐུན་པའི་ཕྱོགས་གཞན་དང་རྗེས་འགྲོ་མེད་པར་་་༌་
འགྱུར་བ་མ་ཡིན་ནོ། །དེ་སྤྱི་བསྒྲུབ་པར་བྱ་ཡིན་པས། །གྲུབ་པ་སྒྲུབ་པ་ཉིད་མ་ཡིན། །ཆོས་
ཅན་ཁྱད་པར་ཅན་དེ་ནི། །རྗེས་འགྲོ་མེད་པའི་སྐྱོན་ལྡན་མིན། །མི་རྟག་པ་ཙམ་གྱི་སྤྱི་དེ་
བསྒྲུབ་པར་བྱ་བ་ཡིན་པས་གྲུབ་ཟིན་པ་སྒྲུབ་པ་ཉིད་མ་ཡིན་ནོ། །དེ་ལྟ་བུ་ཆོས་ཅན་སྒྲས་ཁྱད་པར་དུ་
བྱས་པའི་མི་རྟག་པ་བསྒྲུབ་བྱར་འགྱུར་ལ་དེ་ལྟ་ན་མཐུན་དཔེ་བུམ་པ་ལ་རྗེས་སུ་འགྲོ་བ་མེད་པའི་སྐྱོན་དང་
ལྡན་པར་འགྱུར་རོ། ། །ཞེ་ན་དེའི་སྐྱོན་ཡོད་པ་མ་ཡིན་ཏེ། སྒྲ་ཁོ་ནའི་མི་རྟག་པ་ཞེས་མི་སྒྲུབ་ཀྱི། སྒྲ་
ལ་མི་རྟག་པ་མི་ལྡན་པ་རྣམ་པར་གཅོད་ཙམ་དུ་སྒྲུབ་པའི་ཕྱིར་རོ། །ཡང་ན། དེ་སྤྱི་བསྒྲུབ་པར་བྱ་ཡིན་
པས། ། །རྗེས་འགྲོ་མེད་པའི་སྐྱོན་ལྡན་མིན། །ཆོས་ཅན་ཁྱད་པར་ཅན་དེ་ནི། །གྲུབ་པ་སྒྲུབ་པ་
ཉིད་མ་ཡིན། །ཞེས་སྦྱར་རོ། །ཡང་ན་རྐང་པ་ཕྱི་མ་གཉིས་ནི་ཆོས་ཅན་སྒྲ་ཡིས་ཁྱད་པར་དུ་བྱས་པ་
དེ་ནི་བསྒྲུབ་བྱ་མ་ཡིན་ཏེ་རྗེས་འགྲོ་མེད་པའི་སྐྱོན་དང་ལྡན་པའི་ཕྱིར་རོ་ཞེས་སྦྱར་རོ། །ས་
བཞི་པ་དེས་གཞན་ཡང་ཁེགས་པར་བསྟན་པ་ནི། འདིས་ནི་ཆོས་ཅན་ཆོས་དག་གི། །ཆོས་
དང་ཆོས་ཅན་ཁྱད་པར་ཅན། །འགོག་པ་དག་ནི་བསལ་ཡིན་ཏེ། །ཆོས་ཅན་དེ་ལྟར་མི་
བསྒྲུབ་ཕྱིར། །རྒོལ་བ་རང་འདོད་པ་བསྒྲུབ་བྱར་བསྟན་པ་འདིས་ནི་སྒྲའི་མི་རྟག་པ་བསྒྲུབ་བྱ་ཡིན་ན།
ཆོས་ཅན་སྒྲ་ཆོས་མི་རྟག་པས་ཁྱད་པར་དུ་བྱས་པའམ་ཆོས་མི་རྟག་པ་ཆོས་ཅན་སྒྲས་ཁྱད་པར་དུ་བྱས་པ་་་
396



་
.
，
བསྒྲུབ་བྱར་འགྱུར་ལ་དེ་ལྟ་ན་སྒྲའི་སྟེང་དུ་སྒྲ་གཞན་གྱི་མི་རྟག་པ་དང༌། མི་རྟག་པའི་སྒྲ་གཞན་དང་ ལྡན་
པ་ཡང་བསྒྲུབ་བྱར་འགྱུར་ལ། དེ་ལྟ་ན་བྱས་པའི་རྟགས་ཀྱིས་དེ་དག་འགོག་པར་ནུས་པས་འགལ་བར་
འགྱུར་རོ། །ཞེས་པའང་བསལ་བ་ཡིན་ཏེ། ཆོས་ཅན་སྒྲའི་སྟེང་དུ་སྒྲ་གཞན་གྱི་མི་རྟག་པ་དང་མི་རྟག་
པའི་སྒྲ་དེ་ལྟར་རྒོལ་བ་སྒྲུབ་འདོད་མེད་པའི་ཕྱིར་རོ། །དེས་ན་མི་འདོད་པའི་བསྒྲུབ་བྱ་བཀག་ཀྱང་རྟ གས་
འགལ་བར་མི་འགྱུར་རོ། །བྱས་པའི་རྟགས་ཀྱིས་སྒྲ་གཞན་གྱི་མི་རྟག་པ་དང་མི་རྟག་པའི་སྒྲ་གཞན་ཇི་
ལྟར་འགོག་ཅེ་ན། སྒྲ་ནི་སྒྲ་གཞན་གྱི་མི་རྟག་པ་དང་ལྡན་པའམ། མི་རྟག་པའི་སྒྲ་གཞན་དང་ལྡན་པ་
མ་ཡིན་ཏེ་བྱས་པའི་ཕྱིར་དཔེ་ན་བུམ་པ་བཞིན་ནོ། །ཞེས་འགོག་ནུས་པ་སྟེ། སློབ་དཔོན་ཆོས་མཆོག་
གིས་སྒྲ་གང་ལ་མི་རྟག་པའི་སྒྲ་ཡོད་པ་དེ་ནི་མི་རྟག་པའི་སྒྲ་དང་ལྡན་པ་སྟེ། མི་རྟག་པའི་སྒྲ་གཞན་དང་
བཅས་པ་ཡིན་ནོ་ཞེས་བྱ་བའི་དོན་ཏོ། ། ། ཞེས་པ་དང༌། སྒྲ་གཞན་གྱི་མི་རྟག་པ་གང་ཡིན་པ་དེ་ནི་སྒྲ་
གཞན་མ་ཡིན་ནོ།། ཞེས་བྱ་བ་འདི་ཡང་བསྒྲུབ་པར་བྱ་བའོ། ་།གཏན་ཚིགས་བྱས་པའི་ཕྱིར་ཏེ་བུམ་པ་
བཞིན་ནོ་བྱ་བ་ཡིན་ནོ། །འདི་ཇི་ལྟར་གོ་བར་བྱེད་པ་ཡིན་ཞེ་ན། བརྗོད་པ་ཐམས་ཅད་རང་རང་གི་
ངོ་བོ་ལ་གནས་པའི་ཕྱིར་རོ་ཞེས་གསུངས་ཏེ། ། སྒྲ་ནི་སྒྲ་གཞན་གྱི་མི་རྟག་པ་ལས་ལོག་ལ་མི་རྟག་པའི་སྒྲ་
གཞན་ཡང་ཤེས་པར་འདོད་པའི་སྒྲ་དེ་ལས་ལོག་པའི་ཕྱིར་རོ། །ཞེས་པའི་དོན་ཏོ། །དེའི་ཕྱིར། །
ཆོས་ཅན་མ་ནི་ཚོགས་པ་དག །བསལ་བ་འགལ་བ་མ་ཡིན་ཏེ། །གང་ཕྱིར་དེ་ལྟར་སྒྲུབ་
འདོད་མིན། །འདིར་ཆོས་འབའ་ཞིག་བསྒྲུབ་བྱ་ཡིན། །ཆོས་ཅན་སྒྲ་ལ་ནི་སྒྲ་གཞན་གྱི་མི་
རྟག་པ་དང༌། མི་རྟག་པའི་སྒྲ་གཞན་བྱས་པའི་གཏན་ཚིགས་ཀྱིས་བསལ་བར་ གྱུང་ཀྱང་བྱས་པས་སྒྲ་མི་
རྟག་པར་སྒྲུབ་པའི་གཏན་ཚིགས་འགལ་བར་འགྱུར་བ་མ་ཡིན་ཏེ། ་ གང་གི་ཕྱིར་ཞེ་ན། སྒྲའི་སྟེང་དུ་
སྒྲ་གཞན་གྱི་མི་རྟག་པ་དང༌། མི་རྟག་པའི་སྒྲ་གཞན་བྱས་པ་རྟགས་སུ་བཀོད་པས་དེ་ལྟར་མི་བསྒྲུབ་པའི་
ཕྱིར་རོ། །འོ་ན་ཇི་ལྟར་སྒྲུབ་ཅེ་ན། སྒྲ་ཆོས་ཅན་ ཡིན་པ་འདིར་ནི་ཆོས་མི་རྟག་པ་ཙམ་བསྒྲུབ་པར་བྱ་
བ་ཡིན་ནོ། ། །
གཉིས་པ་རང་ཉིད་རྒྱས་པར་བཤད་པ་ལ་གཉིས་ཏེ། རང་གི་ལུགས་དང་། གཞན་གྱི་ལུགས་དགག་
པའོ། ། དང་པོ་ལ་གཉིས་ལས། དང་པོ་དགོས་པ་མདོར་བསྟན་པ་ནི། བྱེ་བྲག་པས་སྒྲ་མི་རྟག་སྟེ་
བྱས་པའི་ཕྱིར་ཞེས་སྒྲུབ་པ་ན། ། གཟེགས་ཟན་གྱི་བསྟན་བཅོས་ལས། སྒྲ་ནམ་མཁའི་ཡོན་ཏན་དང་དྲི་
སའི་ཡོན་ཏན་དང༌། རོ་ཆུའི་ཡོན་ཏན་དང་། རེག་བྱ་རླུང་གི་ཡོན་ཏན་དུ་བཤད་པས། སྒྲའི་སྟེང་
དུ་མི་རྟག་པ་བསྒྲུབ་བྱ་ཡིན་ན་ཡང༌། ནམ་མཁའི་ཡོན་ཏན་ཡང་བསྒྲུབ་བྱར་འགྱུར་བ་ལས། དེ་ལྟ་
-
--
-
བ
་
397



ན་བྱས་པའི་རྟགས་ཀྱིས་ནམ་མཁའི་ཡོན་ཏན་བཀག་པའི་ཕྱིར་དམ་བཅའ་བ་དང་གཏན་ཚིགས་སྐྱོན་ཅན་
དུ་འགྱུར་རོ་ཞེ་ན། ཆོས་ཅན་གཅིག་ལ་བསྟན་བཅོས་ལས། །ཆོས་རྣམས་དུ་མ་རྣམ་བཞག་
ཀྱང༌། །རང་ཉིད་འདོད་པ་བསྒྲུབ་བྱ་ཞེས།་ ་ །བདག་ཉིད་ཀྱི་ནི་སྒྲ་སྨོས་སོ། །བསྟན་བཅོས་་
ལས་འབྱུང་བའི་ཆོས་ཐམས་ཅད་བསྒྲུབ་བྱ་མ་ཡིན་གྱི་རྒོལ་བ་རང་ཉིད་བསྒྲུབ་བྱར་འདོད་པ་གང་ཡིན་པ་་་་
དེ་ཉིད་བསྒྲུབ་བྱ་ཡིན་ནོ་ཞེས་ཤེས་པར་བྱ་བའི་དོན་དུ་རང་ཉིད་སྨོས་པའོ། །གང་ཞིག་རང་འདོད་པའི་
བསྒྲུབ་བྱ་ལ་གནོད་པ་མ་ཡིན་པའི་གཏན་ཚིགས་དེ་ནི་འགལ་བ་མ་ཡིན་ཏེ། དུ་བས་ལ་ལ་མེ་སྒྲུབ་པར་
བྱེད་པ་བཞིན། བྱས་པས་སྒྲ་མི་རྟག་པར་སྒྲུབ་པ་ཡང་རང་འདོད་ པའི་བསྒྲུབ་བྱ་ལ་གནོད་པ་མེད་དོ་ཞེས་
བྱ་བ་ཁྱབ་བྱེད་མ་དམིགས་པའོ། །
གཉིས་པ་ལུང་དོན་བསྒྲུབ་བྱར་འདོད་པ་དགག་པ་རྒྱས་པར་བཤད་པ་ལ་གཉིས་ཏེ། མུ་སྟེགས་བྱེད་
ལུང་དོན་བསྒྲུབ་བྱར་འདོད་པ་དགག་པ་དང་། མདོའི་འགྲེལ་བ་བྱེད་པ་ལུང་དོན་བསྒྲུབ་བྱར་འདོད་
པ་དགག་པའོ། །
དང་པོ་ལ་གསུམ་ལས། དང་པོ་འདོད་པ་བརྗོད་པ་ནི། གལ་ཏེ་བྱས་པས་སྒྲ་མི་རྟག་པར་སྒྲུབ་པ་
ན་ཡང་། བསྟན་བཅོས་ཁས་བླངས་པའི་ཕྱིར་བསྟན་བཅོས་ཐམས་ཅད་བཟུང་བས་བསྟན་བཅོས་
ཀྱི་དོན་ནམ་མཁའི་ཡོན་ཏན་ལྟ་བུ་གཅིག་ལ་རབ་ཏུ་གནོད་ན་ཡང་བྱས་པའི་གཏན་ཚིགས་དང་མི་་་
རྟག་པའི་དམ་བཅའ་བ་དག་སྐྱོན་དུ་འགྱུར་རོ་ཞེ་ན། ་
གཉིས་པ་དེ་དགག་པ་ནི། སྒྲ་མི་རྟག་པར་སྒྲུབ་པ་ན། །དྲི་སའི་ཡོན་ཏན་བཟློག་པའི་
ཕྱིར། །གཏན་ཚིགས་འགལ་འགྱུར། དེ་ལྟ་ན་སྒྲ་མི་རྟག་པར་སྒྲུབ་པ་ན་ཆོས་ཅན་དྲིའི་སྟེང་དུ་བྱས་
པའི་རྟགས་ཀྱིས་སའི་ཡོན་ཏན་ཡིན་པ་ཡང་བཟློག་པའི་ཕྱིར་བྱས་པའི་གཏན་ཚིགས་འགལ་བར་འགྱུར་རོ།།
དྲི་སའི་ཡོན་ཏན་ཇི་ལྟར་བཟློག་ཅེ་ན། ཆོས་མཆོག་ལས་བྱས་པས་ནི་སའི་ཡོན་ཏན་བཟློག་པར་ནུས་པ་
ཡིན་ཏེ། གང་གི་ཕྱིར་ཡོན་ཏན་དང་ཡོན་ཏན་ཅན་གྱི་ངོ་བོ་ནི་རྟེན་དང་བརྟེན་པའི་ངོ་བོ་ཡིན་ནོ། །
སྐད་ཅིག་མའི་དོན་ལ་ནི་རྟེན་འགལ་ཡང་ཡོད་པ་མ་ཡིན་ཏེ། མ་གྲུབ་པ་ནི་མེད་པའི་ཕྱིར་དང༌། གྲུབ་
པ་ནི་ཐམས་ཅད་ལ་ལྟོས་པའི་ཕྱིར་རོ། །དེས་ན་བྱས་པ་མི་རྟག་པ་སྒྲུབ་པ་ན་ཡོན་ཏན་ཉིད་དང༌། རྟེན་
ཐམས་ཅད་སེལ་བ་ཡིན་ནོ། །དེ་ཉིད་ཀྱི་ཕྱིར་ན་སྒྲ་ལ་ཡང་ནམ་མཁའི་ཡོན་ཏན་བཟློག་པ་ཡིན་ནོ། །
ཡོད་པའམ་བྱས་པ་གང་ཡིན་པ་དེ་ནི་ནམ་མཁའི་ཡོན་ཏན་དང་སའི་ཡོན་ཏན་མ་ཡིན་ཏེ། བུམ་པ་བཞིན་
ནོ། །བུམ་པ་ནི་རྫས་ཡིན་ཏེ། ཡོན་ཏན་མ་ཡིན་ནོ། །སྒྲའམ་དྲི་ཡང་ཡོད་པའམ་བྱས་པ་ཡིན་ནོ་ཞེས་
398



སོ། །འདིར་ཆོས་ཅན་དྲི་ནི་སྐབས་མིན་པའི་ཕྱིར། ་སའི་ཡོན་ཏན་བཟློག་ཀྱང་བྱས་པའི་རྟགས་
འགལ་བར་འགྱུར་བ་མིན་ནོ་ཞེས་ན། དེ་ནི་གཞན་ལའང་མཚུངས། །སྐབས་མ་ཡིན་པ་དེ་ནི་
གཞན་ནམ་མཁའི་ཡོན་ཏན་བཀག་པ་ལ་ཡང་མཚུངས་ཏེ་སྒྲ་ལ་ནམ་མཁའི་ཡོན་ཏན་སྒྲུབ་པའི་སྐབས་མ་་་་
ཡིན་པའི་ཕྱིར་དེ་བཀག་ཀྱང་འགལ་བར་མི་འགྱུར་བ་མཚུངས་སོ། །ཅི་སྟེ་ཆོས་ཅན་སྒྲ་འདིར་སྐབས་
སུ་བབ་པས་ནམ་མཁའི་ཡོན་ཏན་ཡང་སྐབས་སུ་བབ་པ་ཡིན་ནོ་ཞེ་ན། དེ་ལ་བསྟན་བཅོས་དོན་
གནོད་ཉིད། ་།བྱས་པས་དྲི་དེ་ལ་སའི་ཡོན་ཏན་བཀག་པ་ཡང་འགལ་བར་འགྱུར་ཏེ། ཁས་བླངས་
པའི་གཏན་བཅོས་ཀྱི་དོན་ལ་གནོད་པའི་ཕྱིར་རོ། །ཅི་སྟེ་བྱས་པས་སྒྲ་མི་རྟག་པར་སྒྲུབ་པའི་ཚེ་ཆོས་
ཅན་སྒྲའི་ཆོས་ཡིན་པའི་ཕྱིར་ཞེས་པ་ལ་སོགས་པའི་སྒྲུབ་བྱེད་ཀྱིས་ནམ་མཁའི་ཡོན་ཏན་ཡང་རྒོལ་བ་་་
འདོད་པའི་བསྒྲུབ་བྱ་ཡིན་ནོ། །ཞེས་བརྗོད་པར་བྱེད་ན། གནས་སྐབས་འགའ་ཡིས་འདོད་
འགྱུར་ཞིང༌། །དེ་རྟོགས་པ་ཡང་དེ་དག་གིས། །ནན་གྱིས་ཁྱོད་འདི་འདོད་ཅེས་པ། །
གསལ་བར་དབང་ཕྱུག་སྤྱོད་པ་ཡིན། །སྒྲ་རྟག་མི་རྟག་ལ་རྩོད་པའི་གནས་སྐབས་འགའ་ཡིས། སྒྲ་
རྟག་མི་རྟག་གང་རུང་ལ་དཔག་འདོད་འཇུག་པར་འགྱུར་ཞིང་རྟག་མི་རྟག་ལ་དཔག་འདོད་ཡོད་པ་དེ་་་་་་
རྟོ གས་པ་ཡང་རྟག་མི་རྟག་ལ་རྩོད་པའི་སྐབས་དེ་དག་གིས་རྟོགས་པ་ཡིན་ན། ནམ་མཁའི་ཡོན་ཏན་ལ་
དཔག་འདོད་ཡོད་པའི་རྒྱུ་མཚན་མ་རྟོགས་བཞིན་དུ་ནན་གྱིས་ནམ་མཁའི་ཡོན་ཡང་རྒོལ་བའི་ བསྒྲུབ་བྱ་་་་
ཡིན་པར་ཁྱོད་འདོད་དོ་ཞེས་ཟེར་བ་འདི་ནི་གསལ་བར་ དབང་གིས་ཕྱུག་པ། རྒྱལ་པོའི་ཆོས་ལུགས་སམ།
སྤྱོད་པ་ཡིན་ཏེ། རིགས་པ་ལ་མ་ལྟོས་པར་རང་མི་འདོད་ཀྱང་། དབང་མེད་པར་འདོད་པར་བྱེད་པའི་
ཕྱིར་རོ། །འབྲས་བུའི་རྟགས་ཅན་མིན་བརྗོད་དེ། །འཁྲུལ་པ་ཡིས་ནི་གནོད་པར་འགྱུར། །
བྱས་པས་སྒྲ་མི་རྟག་པར་དཔོག་པའི་རྟགས་ལས་ནམ་མཁའི་ཡོན་ཏན་ཡང་སྒྲུབ་པར་འགྱུར་རོ་ཞེས་དཔོག་་
པར་བྱེད་པ་ནི་འབྲས་བུའི་རྟ གས་ལས་སྐྱེས་པའི་བློ་མ་ཡིན་ཏེ། དོན་ནམ་མ ཁའི་ཡོན་ཏན་གྱི་དཔག་
འདོད་ལས་སྒྲ་དེ་སྐྱེས་པ་མ་ཡིན་པའི་ཕྱིར་རོ། །གལ་ཏེ་བྱས་པས་སྒྲ་མི་རྟག་པར་སྒྲུབ་པའི་ཚིག་དེ་ནམ་
མཁའི་ཡོན་ཏན་གྱི་དཔག་འདོད་ཀྱི་རྒྱུ་ལས་བྱུང་བ་ཡིན་ན། སངས་རྒྱས་པ་ལ་ནམ་མཁའི་ཡོན་ཏན་ལ་
དཔག་འདོད་མེད་ པའི་ཕྱིར་བྱས་པས་སྒྲ་མི་རྟག་པར་སྒྲུབ་པའི་ཚིག་ལྡོག་པར་འགྱུར་བ་ལས། ཚིག་དེ་
ནམ་མཁའི་ཡོན་ཏན་གྱི་དཔག་འདོད་ལོག་ཀྱང་སྒྲ་དེ་ལྡོག་པར་མ་དམིགས་པས་འཁྲུལ་བ་ཡིས་གནོད་པར་་
འགྱུར་རོ། །རང་བཞིན་གྱི་རྟགས་ ཀྱང་མ་ཡིན་ཏེ་དཔག་འདོད་ཤེས་པ་དང་སྒྲ་བེམ་པོ་ཐ་དད་པའི་
ཕྱིར་རོ། །ཕ་རོལ་གྱི་བསམ་པ་མངོན་སུམ་གྱིས་གྲུབ་པ་ཡང་མི་སྲིད་པས་ནམ་མཁའི་ཡོན་ཏན་བསྒྲུབ་བྱར་
399



ན
,
'''
འདོད་དོ། །ཞེས་པ་འདི་ནི་གྱི་ནའོ། །གང་འབྲས་བུ་མ་ཡིན་པས་དོན་གཞན་ཡོད་པར་དཔོག་པར་
བྱེད་པ་དེ་ནི་འཁྲུལ་བ་ཅན་ཡིན་ཏེ་བུམ་པའམ་ངག་ལ་ཀ་བའི་བརྗོད་འདོད་དཔོག་པ་བཞིན་བྱས་པས་མི་་་
རྟག་པར་སྒྲུབ་པའི་ངག་ལས་ནམ་མཁའི་ཡོན་ཏན་གྱི་དཔག་འདོད་དཔོག་པ་འདི་ཡང་འབྲས་བུ་མ་ཡིན་་་་་
པས་དོན་གཞན་ཡོད་པར་སྒྲུབ་པའོ་ཞེས་པ་རང་བཞིན་ནོ། །མེད་ན་མི་འབྱུང་མིན་དོན་ལ། །
གནོད་ཀྱང་འདི་ལ་ཅི་ཞིག་གནོད། །མི་རྟག་པ་དེ་ནི་ནམ་མཁའི་ཡོན་ཏན་མེད་ན་མི་འབྱུང་བ་
ཡིན་ན་ནམ་མཁའི་ཡོན་ཏན་ལ་ཡང་གནོད་པར་འགྱུར་ཏེ། རྟག་པ་ལ་གནོད་ན་བདག་ལ་གནོད་པར་
འགྱུར་བ་བཞིན་ནོ། །དེས་ན་མི་རྟག་པ་དང་ནམ་མཁའི་ཡོན་ཏན་ལ་མེད་ན་མི་འབྱུང་བའི་འབྲེལ་བ་
མེད་པའི་ཕྱིར་ནམ་མཁའི་ཡོན་ཏན་ལ་གནོད་ཀྱང་མི་རྟག་པའི་བསྒྲུབ་བྱ་ལ་གནོད་པར་མི་འགྱུར་རོ།།
གསུམ་པ་དེའི་ལན་དགག་པ་ལ་བཞི་ལས། དང་པོ་ལུང་གནོད་བྱེད་དུ་འགྱུར་བ་དང་མི་འགྱུར་
བའི་སྐབས་དཔྱད་པ་ནི། བྱས་པས་སྒྲ་མི་རྟག་པར་སྒྲུབ་མི་ནུས་པར་འགྱུར་ཏེ། ལུང་དང་འགལ་བས་
རྟགས་ལྟར་སྣང་ཡིན་པའི་ཕྱིར་རོ། །ཞེ་ན། རྗེས་དཔག་རང་གི་སྤྱོད་ཡུལ་ལ། །ལུང་ལ་ལྟོས་
པ་མེད་པར་བཤད། །དེས་གྲུབ་དེ་ནི་ལེགས་པར་གྲུབ། །དེ་ཚེ་བསྟན་བཅོས་ལྟོས་མ་
ཡིན། །རྗེས་སུ་དཔག་པའི་རང་གི་སྤྱོད་ཡུལ་ནི་གཞལ་བྱ་ལྐོག་གྱུར་ཡིན་ལ་ལྐོག་གྱུར་དེ་གཏན་ལ་འབེབས་
པའི་ཚེ་ལུང་ལ་ལྟོས་པ་མེད་པར། རྗེས་སུ་དཔག་པའི་ཡུལ་ལ་ཚིག ། ཚད་མ་ཉིད་དུ་འདོད་མ་ཡིན།།
ཞེས་གོང་དུ་བཤད་ཟིན་ཏོ། །གཞལ་བྱ་ལྐོག་གྱུར་དེ་ལ་ནི་རྗེས་སུ་དཔག་པའི་ཚད་མ་དེས་གྲུབ་པ་ཉིད་
ཀྱིས་ལེགས་པར་གྲུབ་པར་འགྱུར་གྱི། ལྐོག་འགྱུར་གཏན་ལ་འབེབས་པ་དེའི་ཚེ་བསྟན་བཅོས་ཀྱི་དོན་ལ་
ལྟོས་པ་མ་ཡིན་ནོ། །བསྟན་བཅོས་ཀྱིས་གནོད་ན་ནི་རྟག་པ་དང་མི་རྟག་པ་གཉིས་ཀ་ལ་ཡང་། དཔྱད་
པ་བ་དང་སངས་རྒྱས་པའི་ལུང་ཡོད་པའི་ཕྱིར་གང་ཞིག་གང་ལ་གནོད་པར་འགྱུར། རང་གིས་ཁས་
བླངས་པའི་ལུང་གིས་གནོད་པར་འགྱུར་རོ་ཞེ་ན། རྗེས་སུ་དཔག་པས་གྱུར་ན་ནི་ཚད་མ་ལ་ལུང་གིས་ཇི་
ལྟར་གནོད། ལྐོག་གྱུར་གྱི་དོན་དེ་རྗེས་སུ་དཔག་པ་དང་འགལ་ན་ནི་རྗེས་སུ་དཔག་པ་ཉིད་ཀྱིས་དགག་
པར་བྱ་མེད། ལུང་ལ་ཇི་ལྟར་ལྟོས། སྟ་རེས་མཆོད་པ་སེན་མོ་ལ་རག་གམ་ཅི། གལ་ཏེ་གཞལ་བྱ་
ལྐོག་གྱུར་གྱི་དོན་ལ་དཔྱོད་པ་དེའི་ཚེ་ནང་པ་དང་བྱེ་བྲག་པ་ལ་ལུང་གི་ཁྱད་པར་མེད་པས། དེའི་ཚེ་
དེ་དག་ལུང་གི་དོན་ལ་རྩོད་པ་དོར་བར་འགྱུར་རོ། །ཞེ་ན། དེ་ཚེ་ཁས་བླངས་མེད་ཕྱིར་མིན།།
འདི་ནི་ཁས་ལེན་ཐབས་ཡིན་ཏེ། །དེ་ཚེ་ཡོད་ཀྱང་ཡན་ལག་མིན། །དེའི་ཚེ་ལུང་ལ་རྩོད་
པ་དོར་བའང་མིན་ཏེ། རྩོད་པ་འདི་ནི་ལུང་གང་བདེན་བརྟ གས་ནས་གང་བདེན་པ་དེ་ཁས་ལེན་པའི་
]
400



ཐབས་ཡིན་ཏེ། གང་བདེན་བརྟག་པའི་དོན་དུ་རྩོད་པར་འགྱུར་བ་ཡིན་ནོ།་།རྗེས་སུ་དཔག་པ་
རྩོད་པ་དེའི་ཚེ་ནི་ལུང་ཁས་བླངས་པ་མེད་པའི་ཕྱིར། དེའི་ཚེ་ལུང་ཡོད་པར་གྱུར་ཀྱང་ཕན་ཚུན་གནོད་
བྱེད་ཀྱི་ཡན་ལག་མ་ཡིན་ལ་ལུང་ཁས་བླངས་པ་ན་གནོད་བྱེད་དུ་འགྱུར་བའོ། །ཡན་ལག་མ་ཡིན་ཞེས་
པ་ལ་ཆོས་མཆོག་ལས། དེའི་ཚེ་ཡོད་ ཀྱང་མེད་པ་དང་འདྲ་བའི་ཁས་ལེན་པ་ནི་ གཏོང་བའི་ཡན་ལག་མ་
ཡིན་ཏེ་ཞེས་འབྱུང་ནའང་རྒྱུན་དང༌། ཛྙཱ་ན་ཤྲཱི་གཉིས་ཀས་གནོད་བྱེད་ཀྱི་ཡན་ལག་མ་ཡིན་ཞེས་འཆད་
པར་བྱེད་དོ། །
འོ་ན་བསྟན་བཅོས་ཀྱིས་ནམ་གྱི་ཚེ་གནོད་པར་འགྱུར་ཞེ་ན། དེ་ལྟར་ཚུལ་གཉིས་རྣམ་དག་
ན། །དེ་ནི་བསྟན་བཅོས་ཡོངས་འཛིན་པར། །འདོད་པའི་དུས་ཡིན་དེ་ཡི་ཚེ། །བསྟན་
བཅོས་ཀྱིས་ནི་གནོད་པར་འགྱུར། །ལུང་གང་བདེན་རྩོད་པ་དེའི་ཚེ་མངོན་སུམ་དང་རྗེས་སུ་དཔག་
པས་གྲུབ་པ་དང་གནོད་པ་གང་ཞིག་ཡིན་ཞེས་རྩོད་པར་བྱེད་ལ། དེ་ལྟར་བརྩད་པས་མངོན་སུམ་དང་
རྗེས་སུ་དཔག་པས་གྲུབ་པ་དང་གནོད་པའི་དོན་གཏན་ལ་ཕེབས་ནས་གཟུགས་ལ་སོགས་པ་མངོན་གྱུར་་་་
དང་སྐད་ཅིག་ལ་སོགས་པ་ལྐོག་གྱུར་གྱི་ཡུལ་གཉིས་རྣམ་པར་དག་པ་ན། དེའི་ཚེ་ནི་ཁས་བླངས་ པའི་
བསྟན་བཅོས་དང་འགལ་ན་བསྟན་བཅོས་ཀྱིས་གནོད་པར་འགྱུར་བ་ཡིན་ནོ། །འདིར་ནི་སྒྲ་རྟག་པ་དང་
མི་རྟག་པ་དཔྱོད་པ་ནི་གཞལ་བྱ་ལྐོག་གྱུར་གྱི་དོན་ལ་དཔྱོད་པ་ཡིན་པས་ཡུལ་གཉིས་རྣམ་པར་དག་པར་མ་་
བྱས་པས་ན་ལུང་འཇུག་པའི་སྐབས་མེད་དོ། །དེས་གྲུབ་དོན་ལ་དེ་དང་ནི། །འགལ་བར་སེམས་
པ་མི་རུང་ཕྱིར། །གནས་གསུམ་པར་ནི་འཕོ་བ་ན། །བསྟན་བཅོས་ལེན་པ་རིགས་ལྡན་
ཡིན། །ཆོས་ཅན་ལུང་ཁོ་ནས་གྲུབ་པའི་དོན་ལ་དཔྱོད་པ་ན་ལུང་དེ་དང་འགལ་བར་སེམས་པ་མི་རུང་
བའི་ཕྱིར། གཞལ་བྱ་གནས་གསུམ་པར་འཕོ་བའི་ཚེ་ན། འབྲེལ་བ་དང་ནི་རྗེས་མཐུན་ཐབས། །
སྐྱེས་བུའི་དོན་ནི་རྗོད་བྱེད་དག །ཡོངས་བརྟགས་དབང་དུ་བྱས་ཡིན་གྱི། །ཞེས་པ་ལྟར་བསྟན་བཅོས་
ཁྱད་པར་ཅན་ལེན་པ་ནི་རིགས་པ་དང་ལྡན་པ་ཡིན་ནོ། །དེར་ཡང་བསྒྲུབ་བྱའི་ཆོས་དང་ནི། །
མེད་ན་མི་འབྱུང་ལ་གནོད་ཉིད། །སྤང་བར་བྱ་ཡི་གཞན་མིན་ཏེ། །ཐུག་པ་མེད་པར་
ཐལ་ཕྱིར་རོ། །གནས་གསུམ་པ་ལུང་གི་དོན་ལ་དཔྱོད་པའི་སྐབས་དེར་ཡང་བསྒྲུབ་བྱའི་ཆོས་དང་མེད་
ན་མི་འབྱུང་བ་ཉིད་ལ་གནོད་ན། དམ་བཅའ་བའི་སྐྱོན་དུ་འགྱུར་བས་སྤང་བར་བྱ་བ་ཡིན་ཏེ། སྐད་
ཅིག་མ་ལ་གནོད་ན་བདག་མེད་པ་ལ་གནོད་པར་འགྱུར་བའམ་ལྷུན་པོ་ཉིད་ཡོད་པ་ལ་གནོད་ན་རིན་ཆེན་་་
བཞི་ལས་གྲུབ་པ་ལ་གནོད་པ་བཞིན་ནོ། །བསྒྲུབ་བྱའི་ཆོས་དང་འབྲེལ་བ་མེད་པ་གཞན་ལ་གནོད་ཀྱང་
40t



༔
དམ་བཅས་བའི་སྐྱོན་དུ་འགྱུར་བ་མ་ཡིན་ཏེ།- འབྲེལ་མེད་ཀྱི་ལུང་དོན་ལ་གནོད་པས་དམ་བཅའ་ལ་གནོད་
ན་དྲི་སའི་ཡོན་ཏན་ཡིན་པ་བཟློག་པས་བྱས་པའི་རྟགས་འགལ་བར་འགྱུར་བ་ལ་སོགས་པ་གནོད་བྱེད་ཐུག་
པ་མེད་པར་ཐལ་བའི་ཕྱིར་རོ། །
གཉིས་པ་ལུང་སྒྲུབ་བྱེད་དུ་འགྱུར་བ་དང་མི་འགྱུར་བའི་དོན་དཔྱད་པ་ནི། གལ་ཏེ་བསྟན་བཅོས་
ཁས་མི་ལེན་ན་སུན་ཅི་ཕྱིན་དུ་རྒོལ་བ་སྟེ་རྩོད་པ་ལྷུར་ལེན་པའམ་མེད་པར་འགྱུར་ཏེ། མིག་ལས་ཀྱང་ཡིད་
ཆེས་པའི་གནས་སུ་གྱུར་པ་ལུ ང་གིས་གནོད་ན་གཏན་ཚིགས་མ་ཡིན་པས་ཚད་མ་ལ་ལུང་གིས་ཕན་བཏགས་
ནས་གྲུབ་པར་བྱེད་དོ་ཞེ་ན། ཚད་མས་གྲུབ་པ་ཁས་ལེན་པ་དང༌། ཚད་མས་མ་གྲུབ་པ་ཁས་མི་ལེན་པ་
ཇི་ལྟར་མེད་པར་འགྱུར། གནས་གསུམ་པར་བསྟན་བཅོས་ཁས་མི་ལེན་ན་མེད་པ་བ་ཡིན་གྱི། གནས་
གསུམ་པ་ལས་གཞན་དུ་བསྟན་བཅོས་ཀྱིས་ཅི་ཞིག་བྱ། དཔྱད་པ་ཀུན་ལ་བསྟན་བཅོས་དག །
གཟུང་ཞེས་ལུགས་འདི་གང་གིས་བྱས། །ད་ནི་གྲུབ་མཐའ་མེད་རྣམས་ཀྱིས། །དུ་བས་མེ་
ནི་རྟོགས་མི་འགྱུར། །མངོན་གྱུར་དང༌། ལྐོག་གྱུར་དང༌། ཤིན་ཏུ་ལྐོག་གྱུར་གྱི་དཔྱོད་པ་ཀུན་ལ་
བསྟན་བཅོས་དག་གཟུང་ངོ་ཞེས་བྱ་བའི་ལུགས་འདི་གང་གིས་བྱས། དཔྱོད་པ་ཀུན་ལ་བསྟན་བཅོས་
ཀྱིས་གྲུབ་པ་དགོས་ན། ད་ནི་བ་ལང་རྫི་ལ་སོགས་པའི་བླུན་པོ་དག་ལ་གྲུབ་མཐའ་མེད་ཅིང་ལུང་མི་ཤེས་
པའི་ཕྱིར་དུ་བས་མེ་མི་རྟོ གས་པར་འགྱུར་རོ། །རི་བོང་འོང་བའི་ཕྱིར་ཞིང་མི་འདེབས་པའམ་སྦྲང་མ་
འོང་བའི་ཕྱིར་ལ་དུ་མི་འཚོད་པ་མ་ཡིན་གྱི་སྐྱོན་ཡོད་ན་ཡང་རང་གི་གྲུབ་མཐའ་དོར་ བར་མི་རིགས་སོ། །
ཞེ་ན། སྐྱེ་བོ་རེང་བུར་སྐྱེས་གྱུར་ཞིང་། །ཡོན་ཏན་ཉེས་པ་མ་མཐོང་ལ། །གྲུབ་མཐའ་མི་
བཟད་གདོན་འདི་ནི། །ཀྱེ་མ་སུ་ཡིས་བསྒོས་པ་ཡིན། །སྐྱེ་བོ་ནི་གྲུབ་མཐའ་དང་ལྷན་ཅིག་སྐྱེས་
པ་མ་ཡིན་གྱི་རང་ཉིད་གཅིག་པུ་རེང་བུར་སྐྱེས་པར་གྱུར་པས་སོ། །ལྷན་ཅིག་མ་སྐྱེས་ཀྱང་ དཔྱད་པས་
སྐྱོན་ཡོན་མཐོང་བ་ལས་ཁས་ལེན་པའོ། ཞེ་ན་ཤེས་རབ་ཀྱི་མིག་མེད་པས་གྲུབ་མཐའ་མ་ནོར་བའི་ཡོན་
ཏན་དང་ནོར་བའི་ཉེས་པ་མ་མཐོང་བར་ངའི་གྲུབ་མཐའ་ཡིན་ནོ་ཞེས་གནོད་པར་བྱེད་པ་མཐོང་བཞིན་དུ་
འཛིན་པར་བྱེད་པ་ཀྱེ་མ་ནི་རྗེས་སུ་བརྩེ་བ་སྟེ་ནོར་ བར་ལྷུང་ཡང་གདོན་པའི་ཐབས་ལ་མི་སྤྲོ་བ་འདི་ནི་་་་་
གྲུབ་མཐའི་ཚུལ་བཟུང་ནས་བྱིས་པ་རྣམས་ལ་མི་བདེ་བ་སྐྱེད་པར་བྱེད་པའི་གདོན་མི་བཟད་པ་སྟེ་འདི་་་་༌
ལས་ཐར་ བར་མི་ནུས་པའི་ཕྱིར་རོ། །དེས་ན་འདི་ནི་སུ་ཡིས་བསྒོས་པ་ཡིན། སློབ་དཔོན་ཆོས་མཆོག་
གིས་རེང་བུ་ནི་ཡན་ལག་བཞིན་དུ་ལུང་གི་འབྲེལ་བ་དང་བྲལ་བ་ཞེས་པ་དང་། ཤེས་རབ་ཀྱི་ཡན་ལག་
མེད་པས་རེང་བུ་ཞེས་འཆད་པ་ནི་ཡི་གེའི་དོན་མ་ཡིན་པས་བཤད་པ་སྔ་མ་ཉིད་ཡིན་ནོ། །རྒྱུན་ལས་
བ02



ཀྱང་། ལྷན་ཅིག་འབྲེལ་བར་སྐྱེས་ཉིད་ལས། །ཡོངས་སུ་དོར་ བར་མི་ནུས་ན། །སྐྱེ་བོ་རེང་བུར་སྐྱེས་
པ་དག །དེ་ལྡན་ལྷན་ཅིག་ཇི་ལྟར་སྐྱེས། །ཞེས་སོ། །བསྟན་བཅོས་དང་འགལ་བ་གོ་བྱེད་མ་ཡིན་
པའི་ཕྱིར། གལ་ཏེ་ལུང་དང་མཐུན་པའི་དཔེ་ལ་མི་རྟག་པ་ལྟ་བུ་གཅིག་ཉིད་སྒྲུབ་པར་བྱེད་པ་ལ།
བསྟན་བཅོས་ལས་འབྱུང་བ་ཀུན་དང་མཐུན་པར་སྒྲུབ་བྱེད་དུ་བསྟན་པ་དེ་སྒྲུབ་བྱེད་དུ་འགྱུར་་་་་་
ཡིན་ནོ། ཞེ་ན། འདི་ནི་འཇིག་རྟེན་འདས་ལུགས་ཡིན་ཏེ། འཇིག་རྟེན་པ་ལ་ནི་སྒྲུབ་པར་བྱེད་
པ་ཅུང་ཟད་ཡོད་མོད། ཚུལ་འདི་ལ་ནི་སྒྲུབ་པར་བྱེད་པ་ཅུང་ཟད་ཀྱང་ མེད་ པར་འགྱུར་ཏེ། སྒྲུབ་པར་
བྱེད་པ་ལ་ནི་བསྟན་བཅོས་ལས་འབྱུང་བ་ཀུན་དང་མཐུན་པར་སྒྲུབ་དགོས་པ་ལ་བསྟན་བཅོས་ལས་འབྱུང་་་
བ་གཅིག་ཙམ་དང་ཡང་མི་འགལ་བའི་སྒྲུབ་བྱེད་མི་སྲིད་དེ། སྐྱེས་བུའི་འདོད་པའི་དབང་གིས་བསྟན་
བཅོས་ཀྱི་དོན་ཀྱང་རྟག་པ་དང་མི་རྟག་པ་སྣ་ཚོགས་པར་གྱུར་པའི་ཕྱིར་རོ། །བྱས་པས་སྒྲའི་སྟེང་དུ་མི་རྟག་
པ་གྲུབ་ཀྱང་། སྒྲའི་ཆོས་ནམ་མཁའི་ཡོན་ཏན་མ་གྲུབ་པས་གོ་བྱེད་དུ་མི་རུང་ངོ་ཞེ་ན། འབྲེལ་མེད་ཆོས་
ནི་མ་གྲུབ་པས། ། །མ་གྲུབ་པར་ནི་ཇི་ལྟར་འགྱུར། །དེ་གྲུབ་ཡིན་ན་དེ་སྒྲུབ་བརྗོད། །གཏན་
ཚིགས་སྐྱོན་ལྡན་ཇི་ལྟར་ཡིན། །འབྲེལ་བ་ཅན་གྱི་ཆོས་གྲུབ་ཟིན་པའི་བྱས་པས་མ་གྲུབ་པའི་མི་རྟག་
པ་སྒྲུབ་པར་བྱེད་པའི་སྐབས་སུ་འབྲེལ་མེད་ཀྱི་ཆོས་གཞན་ནམ་མཁའི་ཡོན་ཏན་མ་གྲུབ་པས་ནི་མི་རྟག་པ་་་
མ་གྲུབ་པར་ཇི་ལྟར་འགྱུར། འབྲེལ་བ་ཅན་གྱི་ཆོས་རྟགས་སུ་བཀོད་པ་དེ་ལས་འབྲེལ་བ་ཅན་ མི་རྟག་པ་
དེ་གྲུབ་པར་ནུས་པ་ཡིན་ན་དེ་སྒྲུབ་བྱེད་དུ་བརྗོད་པར་བྱ་ཡིས། འབྲེལ་མེད་ཀྱི་ལུང་དོན་ལ་གནོད་ཀྱང་
གཏན་ཚིགས་སྐྱོན་ལྡན་ཇི་ལྟར་ཡིན། བསྟན་བཅོས་ཀྱི་ལུང་དོན་མ་ལུས་པས་རྟགས་ལ་ཁྱ བ་པ་དཔེ་ལ་
བསྟན་མི་དགོས་ཀྱང༌། བསྟན་བཅོས་ལས་བཤད་པའི་ཆོས་ཅན་སྒྲའི་ཆོས་མ་ལུས་པས་རྟགས་ལ་ཁྱ བ་པ་
དཔེ་ལ་བསྟན་ན་དེ་སྒྲུབ་བྱེད་དུ་འགྱུར་བ་ཡིན་ནོ། །དེས་ན་བསྟན་བཅོས་ལས་འབྱུང་བ་ཀུན་དང་མཐུན་
མི་དགོས་པས་སྒྲུབ་བྱེད་གཏན་ནས་མི་སྲིད་ པར་ཐལ་བའི་སྐྱོན་མེད་དོ་ཞེ་ན། ཆོས་ཅན་ཆོས་ནི་མ་
ལུས་པ། །དཔེར་བླངས་མེད་པ་ཁོ་ནར་ནི། །སྐྱེ་བོས་ཚིག་དང་དུ་སོགས་ལས། །སེམས་
ལྡན་མེ་སོགས་རྗེས་དཔོག་བྱེད། །བསྟན་བཅོས་ལས་འབྱུང་བའི་ཆོས་ཅན་གྱི་ཆོས་མ་ལུས་པས་ཁྱབ་
པའི་དཔེ་བླངས་པ་མེད་པར་ཡང་སྐྱེ་བོ་ཕལ་པ་འགའ་ཞིག་གིས་ཀྱང་། ཚིག་ཁྱད་པར་ཅན་ལས་སེམས་
ལྡན་དང་། དུ་བ་ལས་མེ་རྗེས་སུ་དཔོག་པར་བྱེད་པ་བཞིན་ནོ། །སོགས་པ་ནི་ཆུ་སྐྱར་ལས་ཆུ་ལ་སོགས་
པའོ། །བསྟན་བཅོས་ཀྱི་དོན་ལ་གནོད་ན་ཡང་དངོས་པོའི་སྟོབས་ཀྱིས་ཞུགས་པའི་ཚད་མ་ནི་ རང་གི་ངོ་་་
བོ་ཉིད་ལས་ལྡོག་པར་མི་བྱེད་དོ་ཞེས་སྟོན་པ། མི་འཁྲུལ་བས་ན་རང་བཞིན་དང་། །རྒྱུ་དག་སྒྲུབ་
403



པར་བྱེད་པའི་དོན། །འགའ་ཡི་སྨྲ་བ་ལ་གནོད་པས། །ངོ་བོ་ཉིད་ལས་ལྡོག་མ་ཡིན། }
བྱས་པ་ནི་མི་རྟག་པ་ལ་མི་འཁྲུལ་བས་ན་རང་གི་ངོ་བོ་ཉིད་མི་རྟག་པ་སྒྲུབ་པར་བྱེད་པ་དང༌། དུ་བ་ནི་རྒྱུ་
མེ་ལ་མི་འཁྲུལ་བས་ན་རང་གི་རྒྱུ་མེ་སྒྲུབ་པར་བྱེད་པ་ནི་དངོས་པོའི་སྟོབས་ཀྱིས་ཞུགས་པ་ཡིན་པས་བསྟན་་
བཅོས་མཁན་པོ་འགའི་སྨྲ་བ་ལ་གནོད་པར་གྱུར་པས་ཀྱང་། བྱས་པའི་དོན་ནི་མི་རྟག་པའི་ངོ་བོ་ཉིད་
ལས་ལྡོག་པ་མ་ཡིན་པའི་ཕྱིར་ནམ་མཁའི་ཡོན་ཏན་ལ་ནམ་ཡང་མི་གནོད་པ་མ་ཡིན་ནོ། །ལུང་གི་དོན་མི་
ཤེས་པ་ལ་བྱས་པ་མི་རྟག་པའི་སྒྲུབ་བྱེད་དུ་འགྱུར་ན་ཡང་། ལུང་ཤེས་པ་ལ་གོ་བྱེད་དུ་མི་རུང་སྟེ། ལུང་
གིས་གནོད་པར་རྟོགས་པའི་ཕྱིར་རོ་ཞེ་ན། དེ་ནི་འདོད་པའི་བསྒྲུབ་བྱ་ཡི། །དོན་དང་མེད་ན་མི་
འབྱུང་བར། །རྟོགས་པ་གཞན་དག་གཏན་ཚིགས་དེས། །ཇི་ལྟར་རྟོགས་པར་འགྱུར་མ་
ཡིན། །ལུང་མི་ཤེས་པ་ལས་གཞན་ཤེས་པ་དེས་ཀྱང་ཆོས་ཅན་ནོ། །གཏན་ཚིགས་བྱས་པ་དེས་མི་རྟག་
པ་ཇི་ལྟར་རྟོགས་པར་འགྱུར་བ་མ་ཡིན་ཏེ། འདོད་པའི་བསྒྲུབ་བྱ་མི་རྟག་པ་རྟོ གས་པར་ཐལ་བ་ནི། དམ་
བཅའ་བའོ། །བྱས་པ་དེ་ནི་སྒྲ་ལ་གྲུབ་ཅིང་འདོད་པའི་བསྒྲུབ་བྱའི་དོན་མི་རྟག་པ་དང་མེད་ན་མི་འབྱུང་
བར་རྟོགས་པའི་ཕྱིར་ལུང་མི་ཤེས་པ་འགའ་ཞིག་བཞིན་ནོ་ཞེས་པ་རྒྱུ་ཚོགས་པ་ལས་འབྲས་བུ་སྐྱེ་རུང་་་་་་་་
དཔོག་པའི་རང་བཞིན་ནོ། །རྒྱན་ལས་ཀྱང་། ཚུལ་གསུམ་རྟ གས་ནི་དྲན་པ་ན། །དེ་ལ་རྗེས་དཔག་
སྐྱེ་བར་འགྱུར། ཞེས་སོ། །
གསུམ་པ་ཚད་མ་དང་འགལ་བ་ལུང་གི་སྐྱོན་དུ་བསྟན་པ་ནི། ཚུལ་གསུམ་ངེས་པ་ལས་བསྒྲུབ་བྱ་
རྟོ གས་སུ་ཚུད་ནའང་། རྒོལ་བ་དེ་ནི་མི་རིགས་པ་བྱེད་པ་སྟེ། སྔར་བསྟན་བཅོས་ཁས་བླངས་ནས་ཕྱིས་
རྟ གས་ཀྱིས་འགོག་པའི་ཕྱིར་རོ་ཞེ་ན། གཏན་ཚིགས་བརྗོད་དམ་མ་བརྗོད་ཀྱང་། །འགུལ་ན་
རྒོལ་བས་འདིར་ཅི་བྱས། །དེས་བརྗོད་ཉེས་པས་བསྟན་བཅོས་ལ། །གནོད་བྱེད་དུ་ནི་དེ་
སྐྱེས་མིན། །གལ་ཏེ་བྱས་པ་སྒྲ་ལ་གྲུབ་པ་དེ་གཏན་ཚིགས་སུ་བརྗོད་པའམ་མ་བརྗོད་ཀྱང་རུང་སྟེ།
ནམ་མཁའི་ཡོན་ཏན་ཡིན་པ་དང་འགལ་ན་ནི་རྒོལ་བས་འདིར་ཉེས་པ་ཅི་ཞིག་བྱས་ཏེ། བྱས་པ་རྟ གས་སུ་
མ་བརྗོད་ཀྱང་ནམ་མཁའི་ཡོན་ཏན་ཡིན་པ་ལ་གནོད་པའི་ཕྱིར་རོ། །བསྟན་བཅོས་ཀྱི་དོན་དང་མིང་
འགལ་བའི་རྟགས་དགོད་པར་བྱ་མོད་ཅེ་ན། དེ་ལྟ་བུའི་རྟགས་མི་སྲིད་དེ་མི་རྟག་པ་བསྒྲུ བས་ན་ནི་རྟག་
པ་བཀག་པ་ཁོ་ནར་འགྱུར་བའི་ཕྱིར་རོ། །ཁ་རོག་ཅི་སྟེ་མི་འདུག་ཅེ་ན་སྒྲུབ་པར་བྱེད་པ་མི་བརྗོད་པ་
ཚར་གཅད་པར་འགྱུར་བའི་ཕྱིར་དང་གཞན་ཁོག་པར་ཞུགས་པ་ལས་མི་ལྡོག་པ་དམ་པའི་ཚུལ་མ་ཡིན་པའི་
ཕྱིར་རོ། །རྒོལ་བ་དེས་བྱས་པ་རྟགས་སུ་བརྗོད་པའི་ཉེས་པས་བསྟན་བཅོས་ལ་བྱས་པ་དེ་གནོད་བྱེད་དུ་
404



སྐྱེས་པའང་མ་ཡིན་ཏེ། དོན་ལ་བྱས་པ་ནམ་མཁའི་ཡོན་ཏན་ལ་མི་གནོད་ན་རྒོལ་བའི་ཚིག་གིས་གནོད་
བྱེད་དུ་འགྱུར་བ་མ་ཡིན་ཏེ། དོན་ལ་རོ་གཟུགས་དང་མི་འགལ་བ་རྒོལ་བའི་ངག་གིས་འགལ་བར་མི་
འགྱུར་བ་བཞིན་ནོ། །གལ་ཏེ་བྱས་པ་ནམ་མཁའི་ཡོན་ཏན་ལ་གནོད་བྱེད་དུ་བརྗོད་པའི་ཕྱིར་སྐྱོན་
ཅན་དུ་འགྱུར་རོ་ཞེ་ན། གལ་ཏེ་མ་བརྗོད་ན་དེ་ཅི། །གནོད་པ་མིན་ནམ་མི་རིགས་བྱེད། །
མིན་དེ་ཅིས་ན་སྐྱོན་ཅན་ཡིན། །གལ་ཏེ་བྱས་པ་དེ་རྟགས་སུ་མ་བརྗོད་ན། བྱས་པ་དེ་ཅི་ནམ་
མཁའི་ཡོན་ཏན་ལ་གནོད་བྱེད་མ་ཡིན་ནམ། གལ་ཏེ་མ་བརྗོད་ཀྱང་གནོད་བྱེད་ ཡིན་ན་ནི་རྒོལ་བ་དེ་མི་
རིགས་པ་བྱེད་པ་མ་ཡིན་ཏེ། གནོད་པ་ལ་གནོད་པར་བརྗོད་པའི་ཕྱིར་རོ། །མི་རིགས་པ་བྱེད་པ་མིན་
པའི་རྒོལ་བ་དེ་རྒྱུ་ཅི་ཡིས་ན་སྐྱོན་ཅན་ཡིན། མཛད་ལས་གཞན་དུ་བཤད་དོ། །གལ་ཏེ་བརྗོད་པས་
སྐྱོན་ཅན་དུ་འགྱུར་བ་མ་ཡིན་ན་མ་གྲུབ་པ་ལ་སོགས་པའི་རྟགས་ལྟར་སྣང་བརྗོད་པའི་རྒོལ་བ་ཡང་སྐྱོན་་་་་་
ཅན་དུ་མི་འགྱུར་རོ་ཞེ་ན། གཏན་ཚིགས་ལྟར་སྣང་གཞན་དག་ལ། །རང་འདོད་ཉིད་ནི་སྒྲུབ་
མེད་ཕྱིར། །དོན་མེད་བརྗོད་པས་སྐྱོན་འགྱུར་ན། །དེ་སྒྲུབ་ཕྱིར་ན་འདིར་མ་ཡིན། །
རྟ གས་ལྟར་སྣང་བརྗོད་པའི་རྒོལ་བ་ནི། སྐྱོན་ཅན་དུ་འགྱུར་ཏེ། དོན་མེད་པ་བརྗོད་པའི་ཕྱིར་དམ་
བཅའ་བའི་ཚིག་བརྗོད་པ་བཞིན་ཞེས་པ་རང་བ ཞིན་ནོ། །ཕྱོགས་ཆོས་ནི་རྟགས་ལྟར་སྣང་བརྗོད་པའི་
རྒོལ་བ་ནི། དོན་མེད་པ་བརྗོད་པ་ཡིན་ཏེ། རང་འདོད་པའི་བསྒྲུབ་བྱ་སྒྲུབ་པའི་ནུས་པ་མེད་པ་བརྗོད་
པའི་ཕྱིར། དེའི་ཚེ་ཟློས་གར་ལ་སོགས་པ་འཆད་པ་བཞིན་ནོ། །ཞེས་པའང་རང་བཞིན་ནོ། །བྱས་
པས་སྒྲ་མི་རྟག་པ་སྒྲུབ་པའི་སྐབས་འདིར་རྒོལ་བ་དེ་ཆོས་ཅན་ནོ། །བསྟན་བཅོས་ཀྱི་དོན་ལ་གནོད་ཀྱང་
སྐྱོན་ཅན་མ་ཡིན་ཏེ། ཞེས་པ་ནི་དམ་བཅའ་བའོ། །རང་འདོད་པའི་བསྒྲུབ་བྱ་སྒྲུབ་པའི་ནུས་པའི་ངག་
བརྗོད་པའི་ཕྱིར། དུ་བས་ལ་མེ་ལྡན་དུ་སྒྲུབ་པར་བྱེད་པའི་རྒོལ་བ་བཞིན་ནོ། །ཞེས་པའང་རང་བཞིན་
འགལ་བ་དམིགས་པའོ། །
གལ་ཏེ་བསྟན་བཅོས་ལ་ལར་འགའ། །རིགས་མིན་པས་ན་རིགས་སྨྲ་བ། །གཞན་པ་
དག་ཀྱང་འགོག་བྱེད་ཅེས། །བྱ་བ་རྒྱལ་རིགས་ལུགས་ཡིན་ནོ། །གལ་ཏེ་བསྟན་བཅོས་ལ་ལར་
ནམ་མཁའི་ཡོན་ཏན་གྱི་དངོས་པོ་འགའ་སྒྲུབ་པ་དེ་མི་རིགས་པ་ཡིན་ལ་དེ་བྱས་པའི་རྟ གས་ཀྱིས་བཀག་་་་་་་
པས་རིགས་པར་སྨྲ་བ་མི་རྟག་པའི་བསྒྲུབ་བྱ་ཡང་བཀག་པར་འགྱུར་རོ་ཞེས་བྱ་བ་འདི་ནི་དབང་གིས་ཕྱུག་་་
པ་རྒྱལ་རིགས་ཀྱི་ལུགས་ཡིན་ཏེ། རྒྱལ་རིགས་རྣམས་ནི་གཅིག་གིས་མི་རིགས་པ་བྱས་ན་དེའི་འབྲེལ་བ་
རིགས་པ་གཞན་དག་ཀྱང་ཚར་གཅོད་པར་བྱེད་པའོ། །ཆོས་མཆོག་གིས་དབང་ཕྱུག་ལ་མི་རིགས་པ་སྨྲས་
405



|
༢ བལ་བ
པ་གཅིག་གིས་ངག་བཟློག་པས་དེ་ལ་དབང་ཕྱུག་ཁྲོས་ན་རིགས་པར་སྨྲ་བ་བརྒྱ་ཡང་བཟློག་པར་བྱེད་དོ་་་་་༌
ཞེས་སོ། །ལུང་ལ་མཐོང་བ་གཅིག་ཕྱིན་ཅི་ལོག་ཏུ་གྱུར་ན་ཡང་། དངོས་པོ་སྟོབས་ཞུགས་ཀྱི་རྟགས་དེ་
དེ་ལ་གནོད་པར་གྱུར་བས་ལུང་དོན་ལ་མི་གནོད་པའི་རྟགས་བསྟན་དགོས་ན་དེ་ལྟར་མི་ནུས་སོ་ཞེས་སྟོན་་་་
པ། དོན་ཀུན་མཚུངས་པར་བྱས་ན་ནི། །སྒྲུབ་བྱེད་བརྗོད་པར་ནུས་མ་ཡིན། །དེས་ན་
ཀུན་ཏུ་བསྒྲུབ་བྱ་དང་། །སྒྲུབ་བྱེད་རྣམ་གཞག་འདི་ཉམས་འགྱུར། །ལུང་ལས་འབྱུང་བའི་
དོན་ཀུན་དང་མཚུངས་པར་དཔེ་ལ་བསྟན་ནས་སྒྲུབ་བྱེད་བརྗོད་པར་ནུས་པ་མ་ཡིན་ཏེ། དེས་ན་གཏན་
ཚིགས་ཀུན་ལ་ལུང་ཤེས་པ་ལ་བསྒྲུབ་བྱ་སྒྲུབ་བྱེད་ཀྱི་རྣམ་གཞག་འདི་ཉམས་པར་འགྱུར་རོ། །བྱས་པས་
སྒྲ་མི་རྟག་པར་སྒྲུབ་པ་ན་ནམ་མཁའི་ཡོན་ཏན་བཀག་ཀྱང་སྒྲུབ་བྱེད་ཀྱི་སྐྱོན་མ་ཡིན་ན། འགལ་བ་ལ་མི་
འཁྲུལ་བ་རྟགས་ཀྱི་སྐྱོན་མ་ཡིན་པར་འགྱུར་རོ་ཞེ་ན། ཆོས་ཅན་གཅིག་ལ་འགལ་བ་དག །མི་རུང་
ཕྱིར་ན་འགུལ་ངེས་ལ། །གནོད་འགྱུར་འདིར་ནི་དེ་འདྲ་བའི། །འགལ་བ་ཡོད་པ་མ་ཡིན་
ནོ། །ཆོས་ཅན་གཅིག་གི་སྟེང་དུ་རྟ གས་ཐ་དད་དག་གིས་བསྒྲུབ་པར་བྱ་བ་འགལ་བ་དག་སྒྲུབ་པ་མི་
རུང་བ་ཕྱིར་འགལ་བ་ལ་མི་འཁྲུལ་བ་སྐྱོན་དུ་འགྱུར་བ་ཡིན་གྱི་སྦྱོར་བ་འདིར་ནི་དེ་འདྲ་བའི་འགལ་བ་་་་་༌
སྟོབས་མཚུངས་པ་ཡོད་པ་མ་ཡིན་ཏེ་བྱས་པ་དངོས་པོའི་སྟོབས་ཀྱིས་ཞུགས་པ་དང་འགལ་ བར་ངེས་པ་ནམ་
མཁའི་ཡོན་ཏན་ལ་གནོད་པར་འགྱུར་གྱི། ནམ་མཁའི་ཡོན་ཏན་ནི་དངོས་པོའི་སྟོབས་ཀྱིས་ཞུགས་པ་མ་་
ཡིན་པའི་ཕྱིར་བྱས་པ་ལ་གནོད་པར་མི་འགྱུར་རོ། །ནམ་མཁའི་ཡོན་ཏན་ལ་གནོད་པར་བྱེད་པ་ཡོད་དེ།
སྒྲ་སྐད་ཅིག་གིས་འཇིག་ན་རྟེན་ནམ་མཁའ་དོན་མེད་པར་འགྱུར་ཏེ། རྟེན་ནི་གནས་པའི་རྒྱུ་ཡིན་ལ་སྒྲ་ནི་
སྐད་ཅིག་གིས་འཇིག་པའི་ཕྱིར་རོ། །དུས་གཞན་དུ་གནས་པ་ཡིན་ན་རང་གི་རྒྱུའི་དབང་གིས་གནས་པའི་
ཕྱིར་རྟེན་གཞན་གྱིས་ཅི་ཞིག་བྱ། རྟེན་གྱི་དབང་གིས་དུས་གཞན་དུ་གནས་པ་ཡིན་ན་སྒྲ་ཉིད་རྟག་པར་
འདོད་པས་རྟེན་གྱིས་དོན་མེད་དོ། །རྟེན་མེད་ན་སྒྲ་ལྷུང་བར་འགྱུར་བ་ཡང་མ་ཡིན་ཏེ་སྒྲ་ལྕི་བ་མ་ཡིན་
པའི་ཕྱིར་རོ། །ནམ་མཁའ་ཡང་ལྕི་བ་འཛིན་པར་བྱེད་པ་མ་ཡིན་ཏེ། ལྕི་བ་ལྷུང་ བར་འཛིན་པ་ཡི། །
བདག་ཉིད་ནམ་མཁའ་ལ་ཡོད་མིན། ། ལྕི་མིན་ལྷུང་བ་མིན་པ་ལ། །འཛིན་པར་བྱེད་པས་ཅི་ཞིག་བྱ། །
ཞེས་སོ། །སྒྲ་ནམ་མཁའ་ལ་དམིགས་པའི་ཕྱིར་དེ་ལ་བརྟེན་པ་ཡིན་ནོ་ཞེ་ན། དེ་ལྟ་ན་ཤིང་བལ་ལ་
སོགས་པ་ཡང་ནམ་མཁའ་ལ་དམིགས་པའི་ཕྱིར་ནམ་མཁའ་ལ་བརྟེན་པར་འགྱུར་རོ། །ཤིང་བལ་ཡང་
བའི་ཕྱིར་རང་ཉིད་གནས་པ་ཡིན་ནོ། །ཞེ་ན། དེ་ནི་སྒྲ་ལའང་མཚུངས་པའི་ཕྱིར། ནམ་མཁའི་ཡོན་
ཏན་མ་ཡིན་ནོ། །ཤིང་བལ་རླུང་གིས་བཟུང་བའི་ཕྱིར་ནམ་མཁའ་ལ་གནས་པ་ཡིན་གྱི་ནམ་མཁས་བྱས་
ས
406



པ་མ་ཡིན་ནོ་ཞེ་ན། དེ་ནི་སྒྲ་ལའང་མཚུངས་སོ། །རས་བལ་རླུང་གིས་ཁྱེར་བ་བཞིན་དུ་སྒྲ་ཡང་རླུང་
གིས་ཁྱེར་བ་ན་བཟློག་ཕྱོགས་སུ་ཐོས་པ་མ་ཡིན་ནོ། །དེ་ལྟ་ན་སྒྲ་རླུང་གི་ཡོན་ཏན་དུ་འགྱུར་རོ། །
རླུང་གི་ཡོན་ཏན་རེག་བྱ་ཡིན་ནོ་ཞེ་ན། རྫས་གཅིག་ལ་ཡང་ཡོན་ཏན་དུ་མ་འགལ་བ་མེད་དོ། །
བཞི་པ་འབྲེལ་མེད་པ་གནོད་པས་གནོད་ན་ཧ་ཅང་ཐལ་བ་ནི། བྱས་པས་ནམ་མཁའི་ཡོན་ཏན་
བཀག་ན་ཡང་བྱས་པའི་གཏན་ཚིགས་མི་རྟག་པའི་བསྒྲུབ་བྱ་ལ་གནོད་པར་བྱེད་པ་མ་ཡིན་ཏེ། མི་རྟག་པ་་
གནོད་བྱ་དང་བྱས་པ་གནོད་བྱེད་མ་ཡིན་པའི་ཕྱིར་རོ། །གང་གནོད་བྱེད་མ་ཡིན་པ་གྲུབ་ཀྱང་གནོད་བྱ་
མ་ཡིན་པ་ལ་གནོད་པར་མི་འགྱུར་ཏེ། མེ་དང་དུ་བ་བཞིན་མི་རྟག་པ་དང་བྱས་པ་ཡང་གནོད་བྱ་གནོད་
བྱེད་མ་ཡིན་ནོ། །བྱས་པ་དང་མི་རྟག་པ་དེ་དག་ལ་མི་རྟག་པ་གནོད་བྱ་དང་བྱས་པ་གནོད་བྱེད་མ་
ཡིན་ཡང་སྒྲ་ནམ་མཁའི་ཡོན་ཏན་ནི་བསྟན་བཅོས་ཀྱི་དོན་མིག་པས་ཀྱང་ཡིད་ཆེས་པའི་གནས་ཡིན་པ་་
དེ་རྟགས་དེས་བསླད་པའི་ཕྱིར། ནམ་མཁའི་ཡོན་ཏན་དང་མི་རྟག་པ་ལ་འབྲེལ་བ་མེད་ཀྱང་ནམ་
མཁའི་ཡོན་ཏན་ལ་གནོད་པས་བསྒྲུབ་བྱ་མི་རྟག་པ་ལ་ཡང་གནོད་པར་བྱེད་དོ་ཞེ་ན། ་ ཐམས་ཅད་
ཐམས་ཅད་ཀྱིས་གནོད་འགྱུར། །འབྲེལ་མེད་ལ་གནོད་པས་གནོད་ན་ཀོ་བ་ལ་གནོད་པས་བུམ་པ་ལ་
གནོད་པ་ལ་སོགས་པ་ཧ་ཅང་ཐལ་བར་འགྱུར་རོ། །ཆོས་ཅན་སྒྲ་དང་ནམ་མཁའི་ཡོན་ཏན་ལ་འབྲེལ་བ་
ཡོད་དེ་ནམ་མཁའི་ཡོན་ཏན་སྒྲའི་ཆོས་ཡིན་པའི་ཕྱིར་རོ། །དེས་ན་ནམ་མཁའི་ཡོན་ཏན་དེ་ཉིད་ལ་
གནོད་ན་མི་རྟག་པ་ལ་ཡང་གནོད་པར་འགྱུར་རོ་ཞེ་ན། མ་ཡིན་ཏེ། རྟགས་ཀུན་རང་གི་
བསྒྲུབ་བྱ་ལ། །སྐྱོན་དང་ཡོན་ཏན་དཔྱད་ཕྱིར་རོ། །རང་གི་བསྒྲུབ་བྱ་མ་ཡིན་པ་ལ་གནོད་ཀྱང་།
གཏན་ཚིགས་ཀྱི་སྐྱོན་མ་ཡིན་ཏེ། གཏན་ཚིགས་ཀུན་ནི་རང་གི་བསྒྲུབ་བྱ་ལ་གནོད་པར་བྱེད་པའི་སྐྱོན་
ཡོད་མེད་དང་ཡོན་ཏན་སྒྲུབ་བྱེད་ཡོད་མེད་དཔྱད་པར་བྱ་བ་ཡིན་གྱི་རང་གི་བསྒྲུབ་བྱ་མ་ཡིན་པ་ལ་སྒྲུབ་་་་་
བྱེད་དང་གནོད་བྱེད་དཔྱད་པར་བྱ་བ་མ་ཡིན་ནོ། །ཆོས་ཅན་ཡང་བྱས་པས་སྒྲ་མི་རྟག་པར་སྒྲུབ་པའི་
སྐབས་འདིར་ནི་རང་གི་བསྒྲུབ་བྱ་མ་ཡིན་པའི་ཕྱིར་ཆོས་ཅན་ལ་གནོད་པ་ཡང་རྟ གས་ཀྱི་སྐྱོན་མ་ཡིན་པར་་་
འགྱུར་རོ། །རང་གི་ཆོས་ཅན་ལ་གནོད་ན་བསྒྲུབ་བྱ་ལ་གནོད་པར་འགྱུར་ཏེ་ཚོགས་པ་བསྒྲུབ་བྱ་ཡིན་་
པའི་ཕྱིར་རོ། །ཡང་ན་ཆོས་ཅན་ལ་གནོད་ན་ཕྱོགས་ཆོས་མི་འགྲུབ་པའི་ཕྱིར་རྟ གས་ཉིད་མ་ཡིན་ནོ། །
མི་རྟག་པ་དང་ནམ་མཁའི་ཡོན་ཏན་འདི་ལ་མེད་ན་མི་འབྱུང་བའི་འབྲེལ་བ་དེ་རྟོགས་པ་མེད་པས་་་་
རང་གི་བསྒྲུབ་པར་བྱ་བ་འགོག་པ་མ་ཡིན་ཡང་འདིར་ནི་བསྟན་བཅོས་ལ་གནོད་པས་དེ་འབའ་་་་་་
ཞིག་དམ་བཅའ་བའི་སྐྱོན་དུ་འགྱུར་བ་ཡིན་ནོ་ཞེ་ན། དེ་གཞན་བྱས་ལའང་མཚུངས། །བསྟན་
407



བཅོས་ལ་གནོད་པ་དེ་ནི་རྩོལ་བྱུང་ལ་སོགས་པ་གཏན་ཚིགས་གཞན་གྱིས་བྱས་པར་གྱུར་ན་ཡང་རྩོལ་བྱུང་་་་
དེ་ལ་ཡང་བྱས་པ་ཉིད་ཡོད་པའི་ཕྱིར་འགལ་བར་འགྱུར་རོ་ཞེས་ཆོས་མཆོག་ལས་འབྱུང་སྟེ། དེ་ལ་ཡང་ཞེས་
པ་ནི་རྩོལ་བྱུང་དེ་ལ་ཡང་ཞེས་པའོ། །རྒྱུན་ལས་དེའི་ཚེ་གཏན་ཚིགས་གཞན་གྱིས་ཀྱང་ཆོས་ཅན་གཞན་
དུ་ཡང་གནོད་པར་བྱེད་པའི་སྐྱོན་མཚུངས་པ་ཡིན་ནོ། །ཞེས་འབྱུང་བས་འབྲེལ་མེད་ལ་གནོད་པས་
གནོད་ན། རྟགས་གཞན་གྱིས་ཀྱང་ཆོས་ཅན་དྲི་ལ་སའི་ཡོན་ཏན་ཡིན་པ་ལ་ཡང་གནོད་པའི་ཕྱིར་དེའི་ཚེ་
ཡང་བྱས་པའི་གཏན་ཚིགས་འགལ་བར་འགྱུར་བར་མཚུངས་སོ་ཞེས་པའི་དོན་ཏོ། །དོན་ནི་འདི་ཡིན་
ཏེ་བསྟན་བཅོས་ལ་གནོད་པ་འབའ་ཞིག་དམ་བཅའ་བའི་སྐྱོན་ཡིན་ན་ནི། བྱས་པས་སྒྲ་མི་རྟག་པར་སྒྲུབ་
པ་ན་བསྟན་བཅོས་ལ་གནོད་པ་དེ་ནི་རྩོལ་བྱུང་ལ་སོགས་པའི་རྟགས་གཞན་གྱིས་བྱས་པར་གྱུར་ན་ཡང་་་་་
དེའི་ཚེ་དམ་བཅའ་བ་སྐྱོན་ཅན་དུ་འགྱུར་ཏེ། དྲི་སའི་ཡོན་ཏན་ཡིན་པ་ནི་བསྟན་བཅོས་ཀྱི་དོན་ཡིན་ལ་
བསྟན་བཅོས་ཀྱི་དོན་བཀག་ནི་དམ་བཅའ་བའི་སྐྱོན་ཡིན་པའི་ཕྱིར་རོ། །དེ་བཞིན་དུ་རྟགས་དེ་ཉིད་
དམ་གཞན་གྱིས་དྲི་ལ་སའི་ཡོན་ཏན་བཀག་པ་ཡང་བསྟན་བཅོས་ཀྱི་དོན་བཀག་པ་ཡིན་པའི་ཕྱིར་བྱས་པའི་
གཏན་ཚིགས་འགལ་བར་འགྱུར་རོ་ཞེས་པའོ། །
གཉིས་པ་མདོའི་འགྲེལ་བ་བྱེད་པ་ལུང་དོན་བསྒྲུབ་བྱར་འདོད་པ་དགག་པ་ནི། མདོའི་འགྲེལ་བ་
བྱེད་པ་ཁ་ཅིག་ན་རེ། གལ་ཏེ་བསྟན་བཅོས་ཁས་བླངས་ཡིན་པའི་ཕྱིར། བསྟན་བཅོས་ལས་
མཐོང་བ་མ་ལུས་པ་བསྒྲུབ་བྱར་འགྱུར་བ་ཡིན་ཏེ། དེ་ལྟ་མ་ཡིན་ན་བསྟན་བཅོས་ཁས་བླངས་པ་དོན་
མེད་པ་ཉིད་དོ་ཞེ་ན། དཔེ་དང་གཏན་ཚིགས་མ་གྲུབ་སྨྲ། །དམ་བཅའ་བར་ནི་ཐལ་བར་
འགྱུར། །དེ་ལྟ་ན་སྒྲ་མི་རྟག་སྟེ་ལྡན་པ་དང་རྣམ་པར་དབྱེ་བ་ལས་སྐྱེས་པའི་ཕྱིར་ཞེས་པ་ལྟ་བུ་རྟ གས་
ལྡན་པ་དང་རྣམ་པར་དབྱེ་བ་ལས་སྐྱེས་པ་མ་གྲུབ་པ་དང་དཔེ་མ་གྲུབ་པ་སྨྲ་བ་ཡང་བསྟན་བཅོས་ཀྱི་དོན་་་་་
ཡིན་པའི་ཕྱིར་དམ་བཅའ་བར་ཐལ་བར་འགྱུར་རོ། །གལ་ཏེ་དཔེ་དང་རྟགས་མ་གྲུབ་པ་ནི་སྒྲུབ་བྱེད་
ཉིད་དུ་བརྗོད་པའི་མ་གྲུབ་པ་ཡིན་པས་བསྒྲུབ་བྱ་མ་ཡིན་ལ། འདིར་ནི་བསྒྲུབ་བྱ་ཁོ་ནར་འདོད་པ་
ཞེས་ཚིག་སྨོས་པའི་ཕྱིར་རོ་ཞེ་ན། བསྒྲུབ་བྱ་རིགས་པས་ཐོབ་པ་ནི། །ཚིག་ལས་ལྡོག་པ་མ་
ཡིན་ནོ། །བསྟན་བཅོས་ལས་མཐོང་བའི་དོན་ཐམས ཅད་བསྒྲུབ་བྱ་ཡིན་པར་རིགས་པས་ཐོབ་པར་ཁྱོད་
འདོད་པ་དེ་ནི། ཁོ་ན་ཞེས་པའི་ཚིག་སྨོས་པ་ལས་ལྡོག་པ་མ་ཡིན་ཏེ། དངོས་པོ་ཚིག་གིས་མི་འགྱུར་བའི་
ཕྱིར་རོ། །རིགས་པར་སྟོན་པའི་ཚིག་གིས་ ཀྱང་བཟློག་པར་མི་ནུས་ཏེ། རིགས་པར་སྟོན་པའི་ཚིག་
རིགས་པ་དང་མི་འགལ་བའི་ཕྱིར་རོ། །དཔེ་དང རྟ གས་མ་གྲུབ་པ་རྒོལ་བ་བསྒྲུབ་བྱར་མི་འདོད་པས་
408



5
བསྒྲུབ་བྱ་མིན་ནོ་ཞེ་ན། རྒོལ་བ་མི་འདོད་ཆོས་གཞན་མང་། །བསྒྲུབ་མིན་དེ་ཚེ་བསྒྲུབ་བྱ་
བ། །མིན་ལ་གནོད་པས་ཅི་ཞིག་འགལ། །འོ་ན་ནི་བྱས་པས་སྒྲ་མི་རྟག་པར་སྒྲུབ་པ་ན་རྒོལ་བ་
རང་བསྒྲུབ་བྱར་མི་འདོད་པའི་ཕྱིར་ཆོས་གཞན་ནམ་མཁའི་ཡོན་ཏན་ཡང་བསྒྲུབ་བྱ་མ་ཡིན་པར་འགྱུར་་་་
རོ། །དེ་འདོད་ན་ནི་བསྒྲུབ་པར་བྱ་བ་མ་ཡིན་པ་ནམ་མཁའི་ཡོན་ཏན་དེ་ལ་གནོད་པས་རྟགས་དེ་ཅི་
ཞིག་གིས་འགལ་བར་འགྱུར། ཕྱོགས་མཚན་ཕྱི་རོལ་དོན་ཅན་གྱི། །རང་ཉིད་སྒྲ་ཡང་དོན་མེད་
འགྱུར། །བསྟན་བཅོས་ལས་མཐོང་བ་བསྒྲུབ་བྱ་ཡིན་ན། རང་ཉིད་ཀྱི་སྒྲ་སྨོས་པ་དོན་མེད་པར་འགྱུར་
ཏེ། རང་ཉིད་ནི་ཕྱོགས་ཀྱི་མཚན་ཉིད་ལས་གཞན་པའི་དོན་ཅན་ཡིན་པའི་ཕྱིར་རོ། །ཕྱོགས་ཀྱི་མཚན་
ཉིད་ལས་གཞན་ཡིན་པ་དེ་ཡང་རྣམ་བཅད་མེད་པའི་ཕྱིར་རོ། །གང་རྣམ་བཅད་མེད་པ་དེ་ནི་མཚན་
ཉིད་ལས་གཞན་ཡིན་ཏེ་ཤིང་གི་མཚན་ཉིད་དུ་ཡལ་འདབ་དང་ལྡན་པ་དང་དོན་བྱེད་པ་བཀོད་པའི་དོན་་་་་
བྱེད་པ་བཞིན་། ཁྱེར་ལྟར་ན་རང་ཉིད་ཀྱི་སྒྲ་ལ་རྣམ་པར་བཅད་པ་མེད་པར་འགྱུར་རོ་ཞེས་པ་རང་
བཞིན་ནོ། །ཕྱི་རོལ་ནི་པ་ར་སྟེ་ག ཞན་ནོ། །མཛོད་ལས་ཕྱི་རོལ་ཞེས་པ་རིགས་མི་མཐུན་གཅོད་པ་
ལས་ཕྱི་རོལ་དུ་གྱུར་པ་ལོག་རྟོག་སེལ་བའི་དོན་ཅན་གྱི་རང་ཉིད་ཀྱི་སྒྲ་དོན་མེད་པར་འགྱུར་ཞེས་འཆད་་་་་
ནའང་སྔ་མ་ལེགས་ཏེ། རྒྱན་ལས་ཕྱོགས་ཀྱི་མཚན་ཉིད་དོན་དང་འབྲེལ་བ་མ་ཡིན་པའི་ཕྱིར་རོ་ཞེས་པ་
དང༌། ཆོས་མཆོག་ལས་ཀྱང་། འདིའི་བརྗོད་པར་བྱ་བ་ནི་ཕྱོགས་ཀྱི་ངོ་བོ་མ་ཡིན་ཏེ། བླ་ལྷག་པའི་ཕྱིར་
རོ་ཞེས་པ་དང་། ཛྙཱ་ན་ཤྲི་ཀྱང་། རྣམ་བཅད་མེད་པའི་ཕྱིར་རོ་ཞེས་འབྱུང་བས་སོ། །
གཉིས་པ་གཞན་ལུགས་དགག་པ་ལ་གསུམ་ལས། དང་པོ་བསྟན་བཅོས་ལ་འདོད་པས་འཇུག་ལྡོག་
བྱེད་ནུས་སོ་ཞེས་ཤེས་པའི་དོན་དུ་འདོད་པ་དགག་པ་ནི། འགའ་ཞིག་བསྟན་བཅོས་མང་པོ་ལ་རྒོལ་བ་
རང་ཉིད་འདོད་པས་འཇུག་ནུས་སོ་ཞེས་ཤེས་པའི་དོན་དུ་ཡིན་ཏེ། རྩོད་པའི་དུས་སུ་ཁས་བླངས་པའི་
བ སྟན་བཅོས་ཀྱང་དོར་ནས་འདོད་པས་གཞན་ཁས་བླང་བར་བྱའོ་ཞེས་བསྟན་པའི་དོན་དུ་རང་ཉིད་ཀྱི་སྒྲ་་
སྨོས་སོ་ཞེ་ན། འོ་ན་དོགས་འདི་གང་ལས་ཡིན། །འོ་ན་རྩོད་པའི་དུས་སུ་ཁས་བླངས་པའི་ཁས་
བླངས་པའི་བསྟན་བཅོས་དོར་ནས་འདོད་པས་འཇུག་མི་ནུས་སོ་ཞེས་པའི་དོགས་པ་འདི་གང་ལས་སྐྱེས་་་་་
པ་ཡིན། ཆོས་མཆོག་ལས་མི་འདོད་བཞིན་དུ་འཇུག་གོ་ཞེས་བྱ་བའི་དོགས་པ་འདི་གང་ལས་ཡིན་ཞེས་
སོ། །
གཞན་ཡང་། དེ་ནི་ཚད་མས་བཀག་མེད་ན། །འཛིན་པ་གང་གིས་བཟློག་པར་ནུས། །
གལ་ཏེ་ཚད་མས་བཀག་ན་ཡང་། །ཚིག་ལས་གང་གིས་འཇུག་པར་འགྱུར། །བསྟན་བཅོསr
409



ས་ལ
ལ་འདོད་པས་འཇུག་ནུས་སོ་ཞེས་བྱ་བ་འདི་ཅི་རྟོག་པ་སྔོན་དུ་གཏོང་བ་ཅན་ཡིན་ན་ནི་བསྟན་བཅོས་་་་་
མ་དེ་ཚད་མས་བཀག་པ་མེད་པས་སྔར་བསྟན་བཅོས་འཛིན་པ་དེ་གང་གིས་བཟློག་པར་ནུས། གལ་ཏེ་
ཚད་མས་བཀག་སྟེ་གནོད་པ་མཐོང་བས་བཟློག་པར་འདོད་ན་ཡང་། ཚིག་གམ་འདོད་པ་ཙམ་ལས་གང་
གིས་འཇུག་པར་འགྱུར་ཏེ། འདོད་པས་འཇུག་པར་མི་འགྱུར་ཏེ་ཚད་མས་བཀག་པའི་སྟོ བས་ཀྱིས་ལྡོག་པ་
ཡིན་པའི་ཕྱིར་རོ། །རྟོག་པ་སྔོན་དུ་གཏོང་བ་ཅན་མ་ཡིན་ན། དེ་དག་སྔར་ཡང་གྲུབ་མཐའ་ནི། །
རང་གི་འདོད་པ་ཉིད་ཀྱིས་འཛིན། །པར་བྱེད་ཅིང་། དེ་ནི་ཕྱིས་ཀྱང་ཅི་ཞིག་ལྟར། །གཞན་
འཛིན་པ་ནི་ཅིས་མི་ཐོབ། །སྟེ་རང་ཉིད་མ་སྨོས་ཀྱང་དེ་ནི་གྲུབ་ཟིན་པའི་ཕྱིར་རང་ཉིད་ཀྱི་སྒྲ་དོན་
མེད་པར་འགྱུར་རོ། །རང་ཉིད་མ་སྨོས་ཀྱང་འདོད་པས་འཇུག་ན་ཁྱེད་ལ་ཡང་རང་ཉིད་སྨོས་པ་དོན་
མེད་པར་འགྱུར་རོ་ཞེ་ན། འདོད་གནོད་མེད་དང་བསྒྲུབ་བྱ་མིན། །ཐུག་པ་མེད་པར་བསྟན་
པས་ན། །ལོག་པར་རྟོགས་པ་བསལ་བའི་ཕྱིར། །འདིར་ནི་རང་ཉིད་སྒྲ་མཛད་དོ། །
རང་ཉིད་མེད་ཀྱང་འདོད་བས་འཇུག་པ་གྲུབ་ན་ཡང་རང་སྨོས་པ་དོན་མེད་དུ་མི་འགྱུར་ཏེ། བྱས་པས་
ནམ་མཁའི་ཡོན་ཏན་བཀག་ཀྱང་རྒོལ་བ་རང་གི་འདོད་པ་ལ་གནོད་པ་མེད་པ་དང༌། ནམ་མཁའི་ཡོན་
ཏན་སྐབས་ཀྱི་རྟ གས་ཀྱི་ནུས་ཡུལ་གྱི་བསྒྲུབ་བྱ་མ་ཡིན་པའི་ཕྱིར་དང་། བསྟན་བཅོས་ལས་མཐོང་བ་ཀུན་
བསྒྲུབ་བྱ་ཡིན་ན་དཔེ་རྟགས་མ་གྲུབ་པ་ལ་སོགས་པ་བསྒྲུབ་བྱ་ཐུག་པ་མེད་པར་ཐལ་ཞེས་པའི་སྐྱོན་བསྟན་་་་
པས་ན། བསྟན་བཅོས་མཁན་པོའི་འདོད་པ་བསྒྲུབ་བྱ་ཡིན་ནམ་སྙམ་པའི་ལོག་པར་རྟོ གས་པ་བསལ་བའི་
ཕྱིར། ངེད་ཀྱི་འདིར་ནི་རང་ཉིད་ཀྱི་སྒྲ་མཛད་པ་དོན་མེད་པར་མི་འགྱུར་རོ། །མཛོད་ལས་འདོད་པ་
སྨོས་པས་རང་ཉིད་གྲུབ་ཟིན་པའི་ཕྱིར་རང་ཉིད་དོན་མེད་དུ་འགྱུར་རོ། །ཞེས་པའི་ལན་དུ་ཚིགས་སུ་
བཅད་པ་འདི་སྦྱོར་བ་མི་འཐད་དེ། དེ་ནི། གཞན་འདོད་ཐམས་ཅད་བཟློག་ན་ཡང་། །ཞེས་པའི་
སྐབས་སུ་སྤངས་ཟིན་པའི་ཕྱིར་དང་། རྒྱུན་ལས་ཀྱང་རང་ཉིད་འཇུག་པས་ན་རང་ཉིད་སྨོས་པས་ཅི་བྱ་ཞེ་
ན། ཞེས་པའི་ལན་དུ་སྦྱར་བའི་ཕྱིར་རོ། །
གཉིས་པ་གྲགས་པ་ཆོས་ཅན་དུ་གཟུང་བའི་དོན་དུ་འདོན་པ་དགག་པ་ལ། འདོད་པ་བརྗོད་པ་ནི།
པཎྜི་ཏ་གཞན་དག་ན་རེ། བསྟན་བཅོས་མཁན་པོས་བརྟགས་པའི་རང་རང་གི་གཞུང་ལུགས་ཀྱིས་བྱས་
པའི་ཁྱད་པར་ནམ་མཁའི་ཡོན་ཏན་ལ་སོགས་པ་ཡོངས་སུ་སྤངས་ནས་རང་ཉིད་རྒོལ་བ་དང་ཕྱིར་རྒོལ་་
བ་གཉིས་ཀ་ལ་རབ་ཏུ་གྲགས་པའི་ཆོས་ཅན་དག་གཟུང་བའི་དོན་དུ་རང་ཉིད་ཀྱི་སྒྲ་བརྗོད་དོ་་་་
ཞེས་ཟེར་རོ། །དེ་རང་ཉིད་ཀྱིས་ཇི་ལྟར་གྲུབ་ཅེ་ན། ཆོས་མཆོག་ལས་རང་ཉིད་ནི་བདག་ཉིད་ཀྱིས་
410



གྲུབ་པ་གང་ཡིན་པ་དེ་ཆོས་ཅན་ཡིན་གྱི་གཞན་ནི་མ་ཡིན་ནོ་ཞེས་པས་རང་གི་བདག་ཉིད་ཀྱིས་གྲུབ་པ་ནི་་་༌་
མྱོང་བས་གྲུབ་པ་དོན་གྱི་ངོ་བོ་ཡིན་གྱི། རྟོག་པ་ནི་དོན་གྱི་ངོ་བོ་ལས་རག་ལུས་པ་མ་ ཡིན་པས་རང་གི་
བདག་ཉིད་ཀྱིས་གྲུབ་པ་མ་ཡིན་ནོ། །དེས་ན་རྟོག་པས་བརྟགས་པ་ཙམ་མ་ཡིན་པར་རང་གི་བདག་ཉིད་
ཀྱིས་གྲུབ་པ་དེ་ནི་རབ་ཏུ་གྲགས་པའི་ཆོས་ཅན་ཏེ། དེའི་སྟེང་དུ་འདོད་པའི་ཆོས་གང་ཡིན་པ་དེ་བསྒྲུབ་་
བྱར་བསྟན་པའི་ཕྱིར་རང་ཉིད་ཀྱི་སྒྲ་སྨོས་སོ་ཞེས་པའི་དོན་ཡིན་ནོ། །
དེ་དགག་པ་ནི། དཔྱད་པ་ཉིད་ཀྱི་སྐབས་ཀྱིས་ནི།་ །རབ་གྲགས་རྟེན་ནི་གྲུབ་གྱུར་
ཏེ། །རང་འདོད་བརྟགས་པའི་ཁྱད་པར་ཅན། །དངོས་པོ་རྣམས་རྩོད་མེད་ཕྱིར་རོ། །
རྒོལ་བ་དང་ཕྱིར་རྒོལ་བ་དག་རྟག་པ་དང་མི་རྟག་པ་ལ་སོགས་པར་དཔྱད་པ་བྱེད་པའི་རྟེན་ཉིད་དུ་ཁས་་་་
བླངས་པའི་སྐབས་ཡིན་པ་ཉིད་ཀྱིས་ནི་རྟེན་ཆོས་ཅན་དེ་ནི་རབ་ཏུ་གྲགས་པ་ཡིན་པར་གྲུབ་པར་འགྱུར་ཏེ།
གཞུང་ལུགས་ཀྱིས་བྱས་པའམ་རང་གི་འདོད་པ་ཙམ་གྱིས་བརྟགས་པའི་ཁྱད་པར་ཅན་ནམ་ནམ་མཁའི་་་༌་
ཡོན་ཏན་དུ་གྱུར་པའི་སྒྲའི་དངོས་པོ་ལྟ་བུའི་སྟེང་དུ་སངས་རྒྱས་པ་དང་ཕྱི་རོལ་པ་དག་རྩོད་པ་མེད་པ་སྟེ་་་
ཆོས་ཅན་མ་གྲུབ་པའི་ཕྱིར་རོ། །གང་དུ་ཆོས་ཅན་མ་གྲུབ་པ་དེར་ནི་ཁྱད་པར་ལ་རྩོད་པར་མི་འགྱུར་ཏེ།
རི་བོང་གི་རྭ་རིང་བ་དང་ཐུང་བར་མི་རྩོད་པ་བཞིན་ནོ། །གང་ཁྱད་པར་ལ་རྩོད་པ་དེའི་ཆོས་ཅན་ནི་
གཉིས་ཀ་ལ་རབ་ཏུ་གྲགས་པར་གྲུབ་པ་ཡིན་ཏེ། རྟག་པ་དང་མི་རྟག་པར་རྩོད་པའི་ཚེ་སྒྲ་ཉིད་བཞིན་ནོ། །
རང་གི་འདོད་པའི་ཆོས་ཀྱིས་བརྟགས་པའི་ཁྱད་པའི་ཅན་གྱི་དངོས་པོ་རྣམས་ལ་ནི་ཁྱད་པར་ལ་རྩོད་པ་་་་་་
མེད་དོ་ཞེས་པ་རང་བཞིན་ནོ། །
གསུམ་པ་ཆོས་ཅན་བསྒྲུབ་བྱ་མ་ཡིན་པར་ཤེས་པའི་དོན་དུ་འདོད་པ་དགག་པ་ལ། འདོད་པ་བརྗོད་
པ་ནི། ཁ་ཅིག་ན་རེ། ཅི་སྟེ་ཆོས་ཅན་ནི་རྒོལ་བ་རང་ཉིད་ལ་ཚད་མས་གྲུབ་ཟིན་པ་ཡིན་པར་རང་ཉིད་
ཀྱི་སྒྲས་བསྟན་ལ་དེ་ཉིད་ཀྱིས་ཆོས་ཅན་དེ་ཉིད་བསྒྲུབ་བྱ་མིན་པར་བརྗོད་པ་ཡིན་ཏེ། གྲུབ་ཟིན་པ་
མ་ཡིན་ན་ནི་འགའ་ཞིག་གིས་ཆོས་ཅན་དེ་ཉིད་བསྒྲུབ་བྱར་བྱེད་པར་འགྱུར་བའི་ཕྱིར་རོ། །དེའི་དོན་དུ་
རང་ཉིད་ཀྱི་སྒྲ་སྨོས་སོ་ཞེས་ཟེར་ན། རང་གི་ངོ་བོ་ཉིད་བསྟན་པ། །ཞེས་བྱ་འདི་ཉིད་ཀྱིས་དེ་
རྟོགས། །དེ་ལྟ་ནའང་རང་ཉིད་ཀྱི་སྒྲ་དོན་མེད་པར་འགྱུར་ཏེ། ། རང་གི་ངོ་བོ་ཉིད་དེ་ངོ་བོ་ཞེས་བྱ་
བའི་སྒྲ་འདི་ཉིད་ཀྱིས་ཆོས་ཅན་བསྒྲུབ་བྱ་མ་ཡིན་པ་དེ་རྟོ གས་ཏེ། ་ ངོ་བོ་ནི་མ་གྲུབ་པ་བསྒྲུབ་པར་བྱ་བའི་
ངོ་བོ་ཉིད་ཡིན་པས་སོ། །
གྲུབ་དང་སྒྲུབ་པའི་ངོ་བོར་ནི། །བསྟན་པ་དག་ནི་ཡོད་ཡིན་ན། །བསྒྲུབ་བྱ་ཉིད་དུ་
L
411



བསྟན་པ་ཞེས། །བྱ་བ་འདི་ནི་འབྲས་ལྡན་འགྱུར། །གྲུབ་ཟིན་པ་དང་སྒྲུབ་པར་བྱེད་པའི་ངོ་
བོར་བསྟན་པ་དག་ནི། བསྒྲུབ་པར་བྱ་བ་ཉིད་དུ་དོགས་པ་ཡོད་པ་ཡིན་ན། བསྒྲུབ་བྱ་ནི་ངོ་བོ་སྟེ་མ་གྲུབ་
པར་བསྟན་པ་དང༌། ཉིད་དུ་ནི་ཁོ་ན་སྟེ་བསྒྲུབ་པར་བྱ་བ་ཁོ་ནའི་མ་གྲུབ་པར་བསྟན་པ་འདི་ནི་འབྲས་བུ་
་ དང་ལྡན་པ་སྟེ་དགོས་པ་དང་བཅས་པར་འགྱུར་བ་ཡིན་ནོ། །རྗེས་སུ་དཔག་པ་སྤྱི་ཡི་ནི། །ཡུལ་ཅན་
ཉིད་དུ་བཤད་པ་ཡིན། །འདིར་ནི་དེ་སྐད་མ་བསྟན་ཀྱང༌། །ཕྱོགས་ལ་འགལ་བ་ཅུང་ཟད་
མེད། སློབ་དཔོན་གྱིས་རྗེས་སུ་དཔག་པ་ནི་སྤྱིའི་ཡུལ་ཅན་ཡིན་ནོ་ཞེས་བསྟན་པ་ཉིད་ཀྱིས་ཆོས་ཅན་བསྒྲུབ་
བྱ་མ་ཡིན་པའི་དོན་དེ་རྟོགས་པའི་ཕྱིར་ཕྱོགས་ཀྱི་མཚན་ཉིད་སྟོན་པའི་སྐབས་འདིར་ནི་རང་ཉིད་ཅེས་བྱ་་་་
བའི་སྒྲ་དེ་སྐད་མ་སྨོས་ཀྱང་ཕྱོགས་ཀྱི་མཚན་ཉིད་ལ་འགལ་བའི་སྐྱོན་ཆོས་ཅན་བསྒྲུབ་པར་བྱ་བར་ཐལ་བའི་
སྐྱོན་ནི་ཅུང་ཟད་ཀྱང་མེད་དོ། །རྗེས་སུ་དཔག་པ་སྤྱིའི་ཡུལ་ཅན་དུ་བསྟན་པས་ཆོས་ཅན་བསྒྲུབ་བྱ་མ་
ཡིན་པར་ཇི་ལྟར་རྟོ གས་ཞེ་ན་རྣམ་ངེས་ལས། ཆོས་ཅན་བསྒྲུབ་པར་བྱ་བ་ཡིན་ན་རང་གི་མཚན་ཉིད་
བསྒྲུབ་བྱར་འགྱུར་ན་དེ་ཡང་སྤངས་ཟིན་ཏོ། །ཞེས་གསུངས་པས། རྗེས་སུ་དཔག་པ་ནི་རྗེས་སུ་དཔག་
པར་བྱ་བ་དངོས་ཀྱི་མིང་གིས་བརྗོད་པ་སྟེ་རྟགས་ཀྱི་བསྒྲུབ་བྱ་ཚོགས་པ་ཉིད། ཅེས་ཆོས་དང་ཆོས་ཅན་
ཚོགས་པའི་སྤྱི་ཡིན་པར་བཤད་པ་ཉིད་ཀྱིས་ཆོས་ཅན་རྐྱང་པ་དེ་བསྒྲུབ་བྱ་མ་ཡིན་པའི་དོན་དེ་རྟོགས་པའི་
ཕྱིར་རོ། །ཆོས་ཅན་རྐྱང་པ་དེ་བསྒྲུབ་པར་བྱ་བ་ཡིན་ན་གྲུབ་ཟིན་པའི་རང་གི་མཚན་ཉིད་དེ་བསྒྲུབ་པར་
བྱ་བར་འགྱུར་ན་དེ་ཡང་རང་གི་ངོ་བོ་ཞེས་མ་གྲུབ་པ་བསྒྲུབ་བྱར་བསྟན་པ་ཉིད་ཀྱིས་སྤངས་ཟིན་ཏོ། །
ཞེས་པའི་དོན་ཡིན་ནོ། །མཛོད་མཛད་པ་དང་རྣམ་པར་ངེས་པའི་བཤད་པ་བྱེད་པ་དག་གིས། ཆོས་
ཅན་བསྒྲུབ་བྱ་ཡིན་ན་ཡོད་པར་སྒྲུབ་དགོས་ལ་ཆོས་ཅན་ནི་ཡོད་པ་རང་གི་མཚན་ཉིད་ཡིན་ པས་ ཡོད་པ་་་་
རང་གི་མཚན་ཉིད་དེ་ནི་དཔེ་ལ་རྗེས་སུ་མི་འགྲོ་བའི་ཕྱིར་རང་མཚན་དེ་ཡང་བསྒྲུབ་བྱ་མ་ཡིན་པ་ནི་རྗེས་་་
སུ་དཔག་པ་སྤྱིའི་ཡུལ་ཅན་ཡིན་པས་སྤངས་ཟིན་ཏོ། །ཞེས་འཆད་པ་ནི་གཞན་སེལ་བའི་རྣམ་བཞག་
དང་འགལ་ཞིང་ཆོས་ཅན་རང་གི་མཚན་ཉིད་ཡིན་ན་སྒྲ་ཆོས་ཅན་ཡིན་པ་ལྟར་མི་རྟག་པ་དང་བྱས་པ་ཡང་
ཆོས་ཅན་དུ་འགྱུར་ཏེ་རང་གི་མཚན་ཉིད་ལ་དེ་དག་ཐ་དད་མེད་པའི་ཕྱིར་རོ། །དུ་བས་ལ་ལ་མེ་སྒྲུབ་པ་
ནའང་ལའི་རྩ་བའམ་རྩེ་མོའ མ་རྐེད་པ་ག ང་ཞིག་ན་མེ་ཡོད་པར་སྒྲུབ། དེ་དག་གང་རུང་ན་མེ་ཡོད་པར་
སྒྲུབ་མི་ནུས་ཏེ་གང་རུང་ན་ཡོད་པའི་མེ་དང་དུ་བ་ལ་འབྲེལ་བ་ཚད་མས་མ་ངེས་པའི་ཕྱིར་རོ། །དེ་དག་
ལས་གཞན་པའི་ལ་ནི་མེད་ལ། ལ་ཙམ་ཞིག་ལ་མེ་སྒྲུབ་ན་ནི་རང་མཚན་ཆོས་ཅན་མ་ཡིན་པ་གྲུབ་པ་ཡིན་
ནོ། །དཔེ་ལ་རྗེས་སུ་མི་འགྲོ་བ་ཡང་བསྒྲུབ་བྱའི་སྐྱོན་མ་ཡིན་པར་དེ་མ་ཐག་ཏུ་འཆད་པར་འགྱུར་བ་
412



ཡིན་ནོ། །རྒྱུན་ལས་ཀྱང་རང་གི་མཚན་ཉིད་མངོན་སུམ་གྱིས་གྲུབ་པ་ལ་ནི་གཏན་ཚིགས་ཀྱི་སྐྱོན་ཡིན་ཏེ།
རྗེས་སུ་འགྲོ་བ་མེད་པའི་ཕྱིར་རོ་ཞེས་པའོ། །ཡོད་པ་བསྒྲུབ་བྱ་ཡིན་པས་རང་མཚན་བསྒྲུབ་བྱར་འགྱུར་
ན་དུ་བས་མེ་སྒྲུབ་པ་ཡང་རང་མཚན་བསྒྲུབ་པར་འགྱུར་ལ། དེ་ལྟ་ན་ནི་ རྗེས་སུ་དཔག་པ་སྤྱིའི་ཡུལ་ཅན་
དུ་ཡང་ཇི་ལྟར་འགྱུར། ཆོས་ཅན་རང་མཚན་མ་ཡིན་ན་ཆོས་ཅན་མ་གྲུབ་པར་འགྱུར་རོ་ཞེ་ན། སྤྱི་ལ་
རང་མཚན་དུ་ཞེན་པ་ཡིན་ནོ་ཞེས་ལེའུ་དང་པོར་བཤད་པ་ཡིན་ཏེ། ཆོས་དང་ཆོས་ཅན་རྣམ་གཞག་
དང༌། །ཐ་དད་ཐ་དད་མིན་ཅི་འདྲ། །དེ་ཉིད་དོན་ནི་མ་བརྟགས་པར། །འཇིག་རྟེན་ཇི་ལྟར་
གྲགས་དེ་ལ། །ཞེས་སོ། །གལ་ཏེ་ཆོས་ཅན་བསྒྲུབ་བྱར་བྱས། །ན། དེ་ལས་སྐྱོན་ཅིར་
འགྱུར། ཆོས་ཅན་དེ་སྒྲུབ་པར་མི་ནུས་པས་སོ་ཞེ་ན། སྒྲུབ་པར་མི་ནུས་པ་དེ་ཅིའི་ཕྱིར་ཞེས་དྲིས་པ་
ན། རྟགས་དཔེ་ལ་རྗེས་སུ་འགྲོ་བ་མེད་པའི་ཕྱིར་རོ་ཞེ་ན། རྗེས་སུ་འགྲོ་བ་མེད་པ་འདི་དཔེ་དང་
རྟགས་དེ་དག་གི་སྐྱོན་མིན་ནམ། དེ་ཡིན་པ་ཉིད་ཀྱིས་དམ་བཅའ་བའི་སྐྱོན་དུ་མི་རིགས་ཏེ་དཔེ་དང་
རྟ གས་ལ་སོགས་ཡན་ལག་ཕྱི་མ་ལ་བལྟོས་པའི་སྐྱོན་གང་ཡིན་པ་དེ་ནི་ཕྱོགས་ཀྱི་སྐྱོན་དུ་འདོད་པ་་་་་
མིན་ནོ། །དཔེ་དང་རྟགས་ལ་སོགས་པ་སྐྱོན་དང་བཅས་པ་ཡིན་ན་དམ་བཅའ་བ་འགྲུབ་པ་ལ་གེགས་
བྱེད་པའི་ཕྱིར་དམ་བཅའ་བའི་ཡང་སྐྱོན་ཡིན་ནོ་ཞེ་ན། དེ་ལྟ་ན་གཏན་ཚིགས་མ་གྲུབ་པ་དང་མ་ངེས་
པ་ལ་སོགས་པ་དང་། དཔེ་ལ་སོགས་པའི་ཉེས་པ་ཐམས་ཀྱང་ཕྱོགས་ཀྱི་སྐྱོན་དུ་ཐལ་བར་འགྱུར་ཏེ།
དེ་ཐམས་ཅད་ཀྱིས་ཕྱོགས་འགྲུབ་པ་ལ་གནོད་པའི་ཕྱིར་རོ། །
དེ་ཕྱིར་དེ་ཙམ་དང་འབྲེལ་བ། །ཕྱོགས་ཀྱི་སྐྱོན་འདོད་གཞན་མིན་ཏེ། །མངོན་སུམ་ལ་
སོགས་འགལ་བ་བཞིན། །ཡན་ལག་ཕྱི་མ་ལ་བལྟོས་པའི་སྐྱོན་ཕྱོགས་ཀྱི་སྐྱོན་མ་ཡིན་པ་དེའི་ཕྱིར།
མངོན་སུམ་དང་རྗེས་སུ་དཔག་པས་བསལ་བ་བཞིན་དུ་དམ་བཅའ་བ་དེ་ཙམ་དང་འབྲེལ་བ་དེ་ནི་ཕྱོགས་་་
ཀྱི་སྐྱོན་དུ་འདོད་ཀྱི་ཡན་ལག་གཞན་དཔེ་དང་རྟགས་ཀྱི་སྐྱོན་ལ་སོགས་པ་དང་དམ་བཅའ་བའི་སྐྱོན་མ་་་་་
ཡིན་ཏེ། མ་གྲུབ་པ་ལ་སོགས་པའི་རྟགས་དེ་དག་གིས་དམ་བཅའ་བ་དེ་མི་འགྲུབ་ན་ཡང་རྟགས་གཞན་
གྱིས་སྒྲུབ་པར་ནུས་པའི་ཕྱིར་རོ། །རྒྱན་ལས། ཕྱོགས་ལ་ནི་སྒྲུབ་པར་མི་རུང་བ་ཉིད་ཀྱིས་སྐྱོན་ཡོད་པ་
མ་ཡིན་ཏེ། གཏན་ཚིགས་གཞན་གྱིས་གྲུབ་པའི་ཕྱིར་རོ། །གང་དུ་གཏན་ཚིགས་འགའ་ཡང་མེད་པ་དེ་
ནི་ཕྱོགས་ཀྱི་སྐྱོན་ཡིན་ནོ་ཞེས་སོ། །སྒྲུབ་པར་མི་རུང་བ་ནི་སྒྲུབ་པར་མི་ནུས་པའོ་དེ་ལྟ་ན་བྱས་པས་སྒྲ་
རྟག་པར་སྒྲུབ་པ་འགལ་བའི་གཏན་ཚིགས་ཀྱང་ཕྱོགས་ཀྱི་སྐྱོན་དུ་འགྱུར་ཏེ་སྒྲ་རྟག་པ་སྒྲུབ་པ་ལ་གཏན་་་་་་
ཚིགས་འགའ་ཡང་མེད་པའི་ཕྱིར་རོ་ཞེ་ན་འདི་ནི་དམ་བཅའ་བ་དང་རྟགས་གཉིས་ཀའི་སྐྱོན་ཡིན་ནོ། །
413



དེ་ཡང་དམ་བཅའ་བ་སྐྱོན་དང་བཅས་པ་ལ་རྟ གས་སྐྱོན་མེད་མི་སྲིད་དེ་རྟགས་ཀྱི་མཚན་ཉིད་དམ་བཅའ་་་
བ་ལ་བལྟོས་པའི་ཕྱིར་རོ། །དམ་བཅའ་བའི་སྐྱོན་གྱི་མཚན་ཉིད་ནི་རྟགས་ལ་བལྟོས་པ་མ་ཡིན་ནོ། །
གསུམ་པ་དོན་བསྡུ་བ་ནི། རྟགས་སོགས་མཚན་ཉིད་བསལ་བྱ་ལ། །ལྟོས་པ་མེད་པར་མ་
ཁྱབ་དང། །ལྡོག་པ་དག་ནི་སྤང་བའི་ཕྱིར། །ཕྱོགས་ཀྱི་མཚན་ཉིད་བཤད་པ་ཡིན། །
ཕྱོགས་ཀྱི་མཚན་ཉིད་ནི་རྟགས་ལ་སོགས་པའི་བསལ་བྱ་བསལ་བ་ལ་མ་བལྟོས་པར་ཕྱོགས་ཉིད་ཀྱི་མ་ཁྱ བ་་་
པ་དང་། ལྡོག་པ་ཁྱབ་ཆེས་པ་དག་སྤང་བའི་ཕྱིར་ངོ་བོ་ཞེས་པ་ལ་སོགས་པ་བཤད་པ་ཡིན་ནོ། །དེ་ལ་
མ་ཁྱ བ་པ་སེལ་བར་བྱེད་པ་ནི་གང་། ལྡོག་པ་བསལ་བར་བྱེད་པ་ནི་གང་ཞེ་ན། རང་ཉིད་ཚིག་ཕྲད་
ངོ་བོའི་སྒྲ། །མ་བསལ་བ་དང་བཅས་པ་རྣམས། །ནི་བསྟན་བཅོས་མཁན་པོའི་འདོད་པ་དང་།
སྒྲུབ་བྱེད་ཀྱིས་མ་གྲུབ་པ་དང་། །གྲུབ་ཟིན་པ་དང༌། བསལ་བ་ཞུགས་པ་སྟེ། བསྒྲུབ་བྱ་ལས་ལྡོག་པ་
སེལ་བར་བྱེད་པ་ཡིན་ནོ། །འདོད་སྒྲས་མ་ཁྱབ་སེལ་བར་བྱེད། །འདོད་པའི་སྒྲས་ནི་མ་ཁྱབ་པ་སྟེ་
ཞེ་བས་འདོད་ཀྱང་ངག་དུ་མ་སྨྲས་པ་བསྒྲུབ་བྱ་མ་ཡིན་པར་དོགས་པ་སེལ་བར་བྱེད་པ་ཡིན་ནོ། །
གསུམ་པ་དེ་དག་དོན་གཅིག་ཏུ་སྒྲུབ་པ་ནི། བསྒྲུབ་བྱར་ཁས་བླངས་ཕྱོགས་མཚན་ཉིད། །དེ་
རྣམས་ལ་ནི་ཕྱོགས་ཉིད་མེད། །བསལ་བས་གནོད་དང་ལྷག་མ་ལ། །མཚན་ཉིད་འཇུག་
པ་མེད་ཕྱིར་རོ། །ཕྱོགས་ཀྱི་མཚན་ཉིད་རིགས་མི་མཐུན་གཅོད་པར་བྱེད་ པ་ནི། སློབ་དཔོན་གྱིས་
རིགས་པའི་སྒོ་ལས་བསྒྲུབ་པར་བྱ་བར་འདོད་པ་འགལ་བའི་དོན་གྱིས་མ་བསལ་བ་ཕྱོགས་ཡིན་ནོ་ཞེས་་་་་་་
གསུངས་པ་ནི་འདིར་བསྒྲུབ་པར་བྱ་བ་ཁས་བླངས་པ་ཞེས་གསུངས་ནའང་། བསྒྲུབ་པར་བྱ་བར་འདོད་
པ་འགལ་བ་དོན་གྱིས་མ་བསལ་བ་ཞེས་བྱ་བ་ཕྱོགས་ཀྱི་མཚན་ཉིད་ཡིན་ནོ། །འོ་ན་སློབ་དཔོན་གྱིས།
ངོ་བོ་ཁོ་ན་བསྟན་བྱ་བ། །རང་ཉིད་འདོད་དང་མ་བསལ་བའོ། །ཞེས་མཚན་ཉིད་ལྔ་གསུངས་པ་ཇི་
''ལྟར་ཡིན་ཞེ་ན། ངོ་བོ་ལ་སོགས་པའི་རིགས་མི་མཐུན་གྲུབ་ཟིན་པ་དང་། སྒྲུབ་བྱེད་ཀྱི་མ་གྲུབ་པ་དང༌།
བསྟན་བཅོས་མཁན་པོའི་འདོད་པ་དང༌། ཞེ་བས་མི་འདོད་པ་དེ་རྣམས་ལ་ནི་ཕྱོགས་ཀྱི་མཚན་ཉིད་རྒོལ་
བ་རང་ཉིད་བསྒྲུབ་པར་བྱ་ བར་འདོད་པ་མེད་ལ། བསལ་བ་ཞུགས་པ་ལ་ནི་འགལ་བའི་དོན་གྱིས་མ་
བསལ་བ་མེད་པའི་ཕྱིར་ལོག་རྟོ གས་སེལ་བའི་མཚན་ཉིད་དུ་ལྔ་གསུངས་ན་ཡང་བསལ་བས་གནོད་པ་་་་་་
དང་། ལྷག་མ་གྲུབ་ཟིན་པ་ལ་སོགས་པ་རྣམས་ལ་རིགས་མི་མཐུན་པ་གཅོད་པའི་མཚན་ཉིད་དེ་འཇུག་པ་
མེད་པའི་ཕྱིར་རོ། །དེ་ལྟ་ན་འདོད་པ་ཞེས་པས་དཔེ་རྟགས་མ་གྲུབ་པ་ཆོད་ན་ཀུན་ལས་བཏུས་སུ་ཡང་
ངེས་གཟུང་དོན་མེད་པར་འགྱུར་རོ་ཞེ་ན། རང་ཉིད་འདོད་པ་བརྗོད་པ་ཡིས། །ངེས་གཟུང་
༣ཙ་
414



དོན་ནི་རྟོགས་ན་མང་། །བྱེད་པའི་མཐའ་དང་འབྲེལ་བའི་ཕྱིར། །དུས་གཞན་གཅད་
ཕྱིར་བཤད་པ་ཡིན། རང་ཉིད་འདོད་པ་ཞེས་བརྗོད་པ་ཡིས། ངེས་གཟུང་གི་དོན་དཔེ་རྟགས་མ་གྲུབ་
པ་དེ་དམ་བཅའ་བ་མ་ཡིན་པར་རྟོ གས་ན་ཡང་། ཀུན་ལས་བཏུས་སུ་ཁོ་ན་ཞེས་བཤད་པ་ཡིན་ཏེ། བྱེད་
པའི་མཐའ་སྟེ། བསྟན་བྱ་བ་ཞེས་བྱ་བ་གཙོ་བོ་ཏི་ངན་ཏའི་སྒྲ་དེ་ནི་བསྟན་པར་བྱ་བར་འགྱུར་བ་ཞེས་པ་
ལྟ་བུ་མ་འོངས་པ་ན་འདོད་པར་འགྱུར་བའི་ཚིག་དེ་དང་འབྲེལ་བའི་ཕྱིར། དཔེ་རྟ གས་མ་གྲུབ་པ་ཡང་མ་
འོངས་པ་ན་བསྒྲུབ་པར་བྱ་བར་འདོད་པར་འགྱུར་བ་ཡིན་ པས་དེ་ལའང་དམ་བཅའ་བར་དོགས་པར་་་་་
འགྱུར་བའི་ཕྱིར། དུས་གཞན་མ་འོངས་པ་ན་བསྒྲུབ་པར་བྱ་བར་འདོད་པར་འགྱུར་བའི་དཔེ་རྟགས་མ་
གྲུབ་པ་དེ་གཅད་པའི་ཕྱིར་སློབ་དཔོན་གྱིས་ཁོ་ན་ཞེས་བཤད་པ་ཡིན་ནོ། །དེ་ལྟ་ན་རིགས་པའི་སྒོ་ཡང་
ཁོ་ནའི་སྒྲ་སྨོས་དགོས་པར་འགྱུར་ཏེ། དཔེ་རྟགས་མ་གྲུབ་པ་བསྒྲུབ་བྱར་དོགས་པའི་ཕྱིར་རོ་ཞེ་ན།
འདོད་རྐྱེན་འདིར་ནི་ཡན་ལག་མིན། །འདོད་པར་གྱུར་པའི་ཚིག་དག་ལ། །ཡན་ལག་ཉིད་
ཡིན་དེ་ཡིས་ནི། །གཏན་ཚིགས་མ་གྲུབ་ལ་སོགས་འགོག །རིགས་པའི་སྒོར་ནི་ངེས་གཟུང་གི་
ཚིག་སྨོས་མི་དགོས་ཏེ། འདོད་པའི་སྐད་ཀྱི་བྱིངས་ཨི་ཥ་ཞེས་པ་ཡིན་ལ། དེ་ལ་ནི་སྦྲའི་རྐྱེན་བྱིན་ན་
འདོད་པར་གྱུར་ཟིན་པ་ཞེས་པར་འགྱུར་བས་མ་འོངས་པ་ན་འདོད་འགྱུར་ལ་འཇུག་པར་མི་འགྱུར་བས་་་་
སོ། །ནི་ཀྵ་ནི་འདས་པའི་ཚིག་མ་འོངས་པ་ལ་གཏན་ནས་མི་འཇུག་པ་སྟེ། ལྷ་དང་ཀ་ཝན་ཏུ་གཉིས་
ཡིན་ པ་ལས་འདིར་ལྟ་སྟེར་ལ་དེ་ལ་ཏ་ནི་རྐྱེན་མང་པོ་ལ་འཇུག་ནའང་འདས་པ་ལ་འཇུག་པའི་ཏ་དེ་གོ་་་་
བར་བྱེད་པའི་རྟགས་ཏའི་མགོར་ཀ་བྱས་ན་ཡང་དོན་ནི་ཏ་ཉིད་ཡིན་གྱི་ཀ་ནི་རྟགས་ཡིན་པས་ཕྱིས་ཏེ་ཏ་་་་
ཉིད་སྟེར་བར་བྱེད་དོ། །ཨིཥ་ལ་ཏ་སྟེར་ཏེ་ཥ་ལོག་པ་ལ་སྟེར་བ་ན་ཏ་དེ་ཡང་ལོག་པར་འགྱུར་བ་ཨིཏྟཱ་
ཞེས་པར་འགྱུར་རོ། །དེས་ན་འདོད་པར་གྱུར་ཟིན་པ་ཞེས་པར་གྱུར་པས་མ་འོངས་པ་ན་འདོད་འགྱུར་
བསྒྲུབ་བྱ་ཡིན་པ་གཅོད་པར་ནུས་པའི་ཕྱིར་ངེས་གཟུང་མི་དགོས་པ་ཡིན་ནོ། །དེ་ལྟ་ན་ཀུན་ལས་བཏུས་
སུ་ཡང་ནེ་བྷྱཱའི་བྱེ་བྲག་ལྟ་བྱིན་པ་ཨིཥཱ་ཞེས་པ་ཡོད་པའི་ཕྱིར་ངེས་གཟུང་བསྟན་མི་དགོས་པར་འགྱུར་རོ་ཞེ་
ན། ་འདོད་པའི་ཚིག་ལ་ནི་སྦྲའི་ཀ་དེའི་རྐྱེན་དེ་ཀུན་ལས་བཏུས་ཀྱི་སྐབས་འདིར་ནི་མ་འོངས་པ་གཅོད་
ནུས་ཀྱི་ཡན་ལག་མ་ཡིན་ཏེ། གཙོ་བོའམ་ཁྱད་པར་གྱི་གཞི་ཏིང་ནི་ཏའི་ཚིག་བསྟན་བྱ་བ་ཞེས་བྱ་བ་དེ་མ་
འོ ངས་པ་ཁོ་ན་ལ་འཇུག་པར་འགྱུར་བ་དེས་འདོད་པ་ལ་སོགས་པའི་ཁྱད་པར་ཐམས་ཅད་ཀྱང་མ་འོངས་་་་
པར་ཁྲིད་པའི་ཕྱིར་རོ། །རིགས་པའི་སྒོར་ནི་ནི་སྦྲའི་ཀའི་རྐྱེན་དེས་འདོད་པར་གྱུར་པ་ཞེས་པ་བསྟན་པ་
ཡིན་ལ་ཚིག་དེ་ནི་མ་འོངས་པ་གཅོད་ནུས་ཀྱི་ཡན་ལག་ཉིད་ཡིན་པས་ལྟ་དེས་གཏན་ཚིགས་མ་གྲུབ་པ་ དང་།
415



*
་
དཔེ་མ་གྲུབ་པ་ལ་སོགས་པ་སྒྲུབ་བྱེད་ཀྱི་མ་གྲུབ་པ་དམ་བཅའ་བ་ཡིན་པ་འགོག་པར་བྱེད་དེ་བསྟན་བྱ་བ་་་
ལ་སོགས་པས་མ་འོངས་པར་ཁྲིད་པར་བྱེད་པ་མེད་པའི་ཕྱིར་རོ།་།ཞེས་པ་འདི་ནི་ཁོ་བོའི་བླ་མ་སྐད་
གཉིས་སྨྲ་བའི་གསུང་ལས་ལེགས་པར་རྟོགས་ནས་ཁོ་བོས་བཤད་པ་འདི་ཁོ་ན་ཡིན་གྱི་ཀུན་ལས་བཏུས་སུ་་་
ཨིཎྜ་ལ་ནི བློ་སྦྱར་དུ་མི་རུང་བ་དང༌། རིགས་པའི་སྒོར་སྦྱོར་དུ་རུང་བ་ལ་སོགས་པ་ནི་ཡི་གེའི་དོན་མ་ཡིན་
ཏེ་གཉིས་ཀ་ལ་ཡང་ནེ བྱཱ་ནི་སྦྱར་བ་ཁོ་ན་ཡིན་ པས་ཀུན་ལས་བཏུས་ལས་ཀྱང་ཨིཎྜ་ཞེས་པར་ཡོད་དོ། །
བཞི་པ་རང་ཉིད་ཀྱི་དོན་བསྡུས་ཏེ་བསྟན་པ་ནི། རྗོད་བྱེད་མིན་ཕྱིར་ཡང་མི་རིགས། །དེས་ན་
རང་ཉིད་བདག་ཉིད་འདོད། །བསྟན་བཅོས་ཀུན་ལ་ལྟོས་མེད་པར། །དེ་འདོད་པ་ནི་
བསྒྲུབ་བྱ་ཉིད། ། །བརྗོད་པར་བྱ་བ་རབ་ཏུ་གྲགས་པ་ཆོས་ཅན་ཡིན་པ་དང་ཆོས་ཅན་བསྒྲུབ་བྱ་མ་ཡིན་
པ་ཞེས་བྱ་བའི་རྗོད་པར་བྱེད་པའི་ཚིག་རང་ཉིད་ཅེས་བྱ་བ་མ་ཡིན་པའི་ཕྱིར་ཡང་མི་རིགས་པ་ཉིད་ཡིན་ཏེ་
དོན་དེ་དག་ལ་སྒྲ་དེ་ལྟར་མ་སྦྱར་བའི་ཕྱིར་རོ།་།མི་རིགས་པ་དེས་ན། རང་ཉིད་ཀྱི་སྒྲ་ནི་རྒོལ་བ་བདག་
ཉིད་འདོད་པ་སྟེ། བསྟན་བཅོས་མཁན་པོའི་འདོད་པ་ཀུན་དང་མཐུན་པ་ལ་ལྟོས་པ་མེད་པར་རྒོལ་བ་དེ་
ཉིད་འདོད་པ་ནི་བསྒྲུབ་བྱ་ཉིད་དུ་རྟོགས་པར་བྱེད་པའི་དོན་ཡིན་ནོ། །དེས་ན་མི་འདོད་དང་
འབྲེལ་བའི། །འདོད་པ་ལ་ཡང་གནོད་པ་ན། །ཇི་ལྟར་སྒྲུབ་ལ་གནོད་མེད་ཕྱིར། །
ཕྱོགས་དང་གཏན་ཚིགས་སྐྱོན་མེད་ཉིད། །རྒོལ་བ་རང་འདོད་པ་བསྒྲུབ་བྱ་ཡིན་ པ་དེས་ན། ནམ་
མཁའི་ཡོད་ཏན་ལ་སོགས་པ་རྒོལ་པར་མི་འདོད་པ་དང་འབྲེལ་བའི་བསྟན་བཅོས་མཁན་པོའི་འདོད་པ་ལ་་
ཡང་གནོད་པ་ན། རང་ཇི་ལྟར་སྒྲུབ་པའི་བསྒྲུབ་བྱ་ལ་གནོད་པ་མེད་པའི་ཕྱིར་ཕྱོགས་དང་གཏན་ཚིགས་
སྐྱོན་མེད་པ་ཉིད་ཡིན་ཏེ་གྲུབ་བསལ་མེད་ཅིང་དཔག་འདོད་ཡོད་པའི་ཕྱིར་རོ། །
ལྔ་པ་མ་བསལ་བ་རྒྱས་པར་བཤད་པ་ལ་གཉིས་ཏེ། ཆོས་ཀྱི་ངོ་བོ་འགོག་པའི་བསལ་བ་དང་།
དེས་ཁྱད་པར་ལ་སོགས་པ་གཞན་གསུམ་ཡང་མཚོན་ཏེ་བསྟན་པའོ། །དང་པོ་ལ་གཉིས་ཏེ། གང་གིས་
མ་བསལ་བ་དང་། གང་ལ་མ་བསལ་བའོ། །
དང་པོ་ལ་གསུམ་ལས། དང་པོ་བསལ་བ་ཕྱོགས་ཀྱི་སྐྱོན་དུ་བསྒྲུབ་པ་ནི། ཁས་བླངས་དེ་ཡང་ཚད་
མ་ནི། །དག་གིས་བཀག་མེད་ཡིན་པར་འདོད། །གཏན་ཚིགས་ཐེ་ཚོམ་ལ་བརྗོད་ཕྱིར། །
བསལ་བ་གཏན་ཚིགས་རྟེན་མ་ཡིན། །བསྒྲུབ་པར་བྱ་བར་ཁས་བླངས་པ་ཕྱོགས་ཀྱི་མཚན་ཉིད་དུ་
བསྟན་ན་དེ་འབའ་ཞིག་གམ་ཞེ་ན་མ་ཡིན་ཏེ། དེ་ཡང་ཚད་མ་དག་གིས་བཀག་པ་མེད་པ་སྟེ་མ་བསལ་བ་
དང་བཅས་པ་ཡིན་ཏེ་རིགས་པའི་སྒོ་ལས་ཀྱང་འགལ་བའི་དོན་གྱིས་མ་བསལ་བ་ཞེས་སོ། །ཅིའི་ཕྱིར་
416



བསལ་བ་ཕྱོགས་ཀྱི་སྐྱོན་ཡིན་ཞེ་ན། རྟགས་ཀྱི་སྒྲུབ་པ་ནི་ཐེ་ཚོམ་ཟ་བའི་གཞི་ལ་འཇུག་པ་ཡིན་ པ་ལ་
བསལ་བ་ཞུགས་པའི་ གཞི་ལ་ནི་ཐེ་ཚོམ་མེད་པའི་ཕྱིར་རོ། །ཐེ་ཚོམ་མེད་པ་ཡང་དམ་བཅའ་བ་ལས་
བཟློག་པ་ལ་ཚད་མ་ཞུགས་པའི་ཕྱིར་རོ། ། རྣམ་ངེས་ལས་བསལ་བ་ནི་ཚད་མ་དག་གིས་བཟློག་པ་ཡིན་
པས་ཟླ་བོའི་ཚད་མའི་རྟེན་མ་ཡིན་ཏེ་བཟློག་པ་ལ་ཚད་མ་ཞུགས་པའི་ཕྱིར་རོ་ཞེས་སོ། །གང་ལ་ཐེ་ཚོམ་
མེད་པ་དེ་ནི་རྟགས་ཀྱི་སྒྲུབ་པ་འཇུག་པ་མ་ཡིན་ཏེ། སྒྲ་མཉམ་བྱ་ཡིན་པར་སྒྲུབ་པ་མི་འཇུག་པ་བཞིན།
སྒྲ་མཉན་བྱ་མ་ཡིན་ པར་སྒྲུབ་པ་ལ་ཡང་ཐེ་ཚོམ་མེད་དོ་ཞེས་པ་ཁྱབ་བྱེད་མ་དམིགས་པའོ། །གཏན་
ཚིགས་ཐེ་ཚོམ་ལ་བརྗོད་པ་ཡིན་ན་བློ་བུར་བའི་རྗེས་དཔག་ལ་ཐེ་ཚོམ་ཞུགས་པ་མེད་པས་མི་འཐད་པར་་་་་
འགྱུར་རོ་ཞེ་ན། ཐེ་ཚོ མ་ལ་བརྗོད་ཅེས་བསྟན་པས་ཐེ་ཚོམ་མེད་པ་ལ་མི་བརྗོད་པར་བསྟན་པ་ཡིན་གྱི་བློ་་་
བུར་བའི་རྗེས་དཔག་ནི་མ་རྟོགས་པ་རྟོ གས་པར་བྱེད་པ་དེ་ཡང་བཀག་པ་མེད་དོ། །བསལ་བ་གཏན་
ཚིགས་ཀྱི་རྟེན་མ་ཡིན་པ་ནི་ཐེ་ཚོམ་མེད་པ་ཉིད་ཀྱིས་རྟགས་ཀྱི་རྟེན་མ་ཡིན་པ་དང་རྟགས་ཀྱིས་སྒྲུབ་པར་མི་
ནུས་པའི་ཕྱིར་རོ། །
གཉིས་པ་བསལ་བའི་དབྱེ་བ་མདོར་བསྟན་པ་ནི། རྗེས་སུ་དཔག་པའི་དབྱེ་བ་ཡིས། །གནོད་
པ་དེ་ནི་རྣམ་བཞིར་བཤད། །བསལ་བ་ནི་དམ་བཅའ་བ་ལ་གནོད་པར་བྱེད་པ་ཡིན་ལ་ཚད་མ་མ་
ཡིན་པ་ནི་གནོད་པར་བྱེད་པར་མི་འགྱུར་བའི་ཕྱིར་ཚད་མ་གཉིས་ཡིན་པས་ བསལ་བའང་གཉིས་སུ་འགྱུར་་
རོ་ཞེ་ན། ཚད་མ་གཉིས་ཡིན་ན་ཡང་རྗེས་སུ་དཔག་པ་ལ་གསུམ་དུ་ཕྱེ་སྟེ་མངོན་སུམ་གྱི་བསལ་བ་དང་
རྣམ་པ་བཞིར་བཤད་པ་ཡིན་ཏེ། མདོ་ལས། མངོན་སུམ་དོན་དང་རྗེས་དཔག་དང་། །ཡིད་ཆེས་
གྲགས་པས་རང་རྟེན་ལའོ། །ཞེས་སོ། །གནོད་པ་ནི་བསལ་བ་སྟེ་བྱེ་བྲག་གི་མིང་གིས་སྤྱི་ལ་བཏ གས་
པའོ། །ཡིད་ཆེས་དང་གྲགས་པ་ཡང་རྗེས་སུ་དཔག་པ་ཡིན་ན་རྟ གས་ལ་བརྟེན་པར་འགྱུར་བ་ལས་དེ་
དག་ནི་རྟ གས་གང་ལ་བརྟེན་པའི་རྗེས་སུ་དཔག་པ་ཡིན་ཞེ་ན། དེ་ལ་ཁས་བླངས་འབྲས་རྟགས་ཏེ། །
འགྲོ་ལ་གྲགས་པ་རང་བཞིན་རྟགས། །ཁས་བླངས་ནི་འདིར་ཡིད་ཆེས་པའི་བསལ་བ་སྟེ་ཚིག་
དོན་གྱི་འབྲས་བུར་ཁས་བླངས་པ་ཉིད་ཀྱིས་ཚིག་ཏུ་སྨྲ་བར་འགྱུར་བས་ན་འདི་ནི་འབྲས་བུའི་རྟགས་དང་་་་
མཐུན་པ་ཡིན་ཏེ་མ་ཡིན་ནོ་ཞེས་པའི་ཚིག་འདི་ནི། དོན་མ་ཡིན་པ་ལས་འབྱུང་བར་འདོད་པས་སོ། །
གྲགས་པ་ནི་རང་བཞིན་གྱི་རྟགས་དང་མཐུན་པ་ཡིན་ཏེ་བརྗོད་རུང་ཡོད་པ་དང་གཅིག་ཏུ་འཛིན་པའི་ཕྱིར་
རོ། །འདི་དག་འབྲས་རྟ གས་དང་རང་བཞིན་གྱི་རྟགས་དངོས་མ་ཡིན་ཏེ། རྒྱུན་ལས་དེར་ནི་ཁས་བླངས་
པའི་འབྲེལ་བ་ཡོད་པ་ཡིན་གྱི་ཚད་མས་གྲུབ་པ་ནི་མ་ཡིན་པས་འབྲས་བུའི་གཏན་ཚིགས་དངོས་ཉིད་ནི་མ་་་
417



ཡིན་ནོ། །དེ་ལ་གལ་ཏེ་གྲགས་པ་ཡང་དངོས་པོའི་འབྲེལ་བ་ཅན་ཡིན་ན་ནི་དེའི་ཚེ་རང་བཞིན་གྱི་གཏན་
ཚིགས་དངོས་ཉིད་ཡིན་པར་འགྱུར་རོ། །ཞེས་སོ། །འོ་ན་འདི་གཉིས་ཀྱི་ཁྱད་པར་ཅི་ཞེ་ན་ཡིད་ཆེས་
ཀྱི་བསལ་བ་ནི་རང་ངམ་བསྟན་བཅོས་མཁན་པོའི་བརྗོད་པ་དང་འགལ་བར་གྲུབ་པ་ཡིན་ལ་གྲགས་པ་ནི་་་་
སྐྱེ་བོ་ཐམས་ཅད་ཀྱི་བརྗོད་པ་དང་འགལ་བར་བརྗོད་པ་ཡིན་ནོ། །ཡང་ན་གྲགས་པའི་ཡུལ་ནི་སྒྲ་དོན་
ཡིན་ལ་ཡིད་ཆེས་ཀྱི་ཡུལ་ནི་ཕྱིར་རོལ་གྱི་དོན་ཡིན་ནོ་ཞེས་སོ། །
གསུམ་པ་སོ་སོའི་རང་བཞིན་རྒྱས་པར་བཤད་པ་ལ། རྗེས་དཔག་དངོས་པོ་སྟོབས་ཞུགས་ཀྱི་བསལ་
བ་ནི་ལེའུ་དང་པོར་རྒྱ་ཆེར་གཏན་ལ་ཕབ་པའི་ཕྱིར། འདིར་གསུམ་སྟེ། ཡིད་ཆེས་དང་། གྲགས་པ་
དང༌། མངོན་སུམ་གྱི་བསལ་བའོ། །དང་པོ་ནི་སྤྱིའི་དོན་ལ་གསུམ་ལས། དང་པོ་མཚན་ཉིད་ནི་ཡིད་
ཆེས་པའི་ཚིག་གང་ཞིག་དམ་བཅའ་བ་དང་འགལ་བར་གྲུབ་པའོ། །གྲུབ་པ་ནི་དམ་འཆའ་བ་པོའི་བློ་
ངོར་གྲུབ་པ་སྟེ་ལྷག་མ་གསུམ་ལའང་སྦྱར་རོ། །
གཉིས་པ་མཚན་གཞིའི་དབྱེ་བ་ལ་གཉིས་ཏེ། ཁས་བླངས་དང༌། རང་ཚིག་གོ། །ཁས་བླངས་ཀྱི་
བསལ་བ་ནི་ངག་སྔ་ཕྱི་འགལ་བ་སྟེ། སྔ་མར་དམ་བཅས་ནས་ཕྱིས་མོ་ཤམ་དུ་སྨྲས་པ་ལྟ་བུའོ། །རང་
ཚིག་གི་བསལ་བ་ནི་ཚིག་དེ་ཉིད་ཀྱིས་དེ་ཉིད་བཀག་པ་སྟེ་སྨྲ་བ་ཐམས་ཅད་བརྫུན་ཡིན་ནོ་ཞེས་པ་ལྟ་་་་་་་
བུའོ། །ཁས་བླངས་པ་ནི་སྐབས་ཀྱིས་བསྟན་བཅོས་དང་ལུང་ཞེས་ཀྱང་བྱའོ། །བསྟན་བཅོས་ནི་བསྟན་
བཅོས་སུ་བྱས་པ་སྟེ། ཁས་བླངས་ཀྱི་བྱེ་བྲག་གོ། ། ་
གསུམ་པ་མཚོན་བྱའི་གྲངས་ངེས་པ་ལ་གཉིས་ལས། དང་པོ་བཞི་རུ་སྡུད་ པའི་འཐད་པ་ལ་གཉིས་
ལས། དང་པོ་འཐད་པ་སྒྲུབ་པ་ནི། གཉིས་ཀའང་ཚིག་དོན་གྱི་འབྲས་བུར་ཁས་བླངས་པ་ཉིད་
ཀྱིས་ཡང་དག་པའི་དོན་ངེས་པ་དང་ལྡན་པར་བརྗོད་པར་མཚུངས་པའི་ཕྱིར་དང༌། བདག་ཚད་མར་མི་
སྟོན་ན་ཚིག་སྨྲ་བར་མི་འགྱུར་བ་དང་། བསྟན་བཅོས་ཚད་མར་མི་སྟོན་ན་དེའི་དོན་ལ་དཔྱོད་པ་མི་འཇུག་
པར་གཉིས་པོ་མཚུངས་པའི་ཕྱིར་རོ། །དེ་ཡང་། ཡང་དག་ངེས་ལྡན་བརྗོད་འདོད་པ། །བདག་
གཞན་ཡིད་ཆེས་མཚུངས་པ་ཡི། །ཕྱིར་ན་རང་གི་ཚིག་དང་ནི། །བསྟན་བཅོས་གཅིག་ཏུ་
བཤད་པ་ཡིན། ཇི་ལྟར་བདག་ནི་ཚད་མིན་ན། །ཚིག་ནི་འཇུག་པར་མི་འགྱུར་བ། །དེ་
བཞིན་བསྟན་བཅོས་མི་བརྟེན་ན། །དེ་གྲགས་དོན་ལ་དཔྱོད་པ་ཡང་། །མཚུངས་པར་
བསྟན་ཕྱིར་ཞེས་གསལ་བར་གསུངས་སོ། །
གཉིས་པ་མི་འཐད་པ་དགག་པ་ནི། ཁ་ཅིག་ན་རེ། གཉིས་ཀའང་གེགས་བྱེད་དུ་མཚུངས་པའི་
418



ཕྱིར་གཅིག་ཏུ་བསྟན་ཏོ། །ཞེས་འཆད་པ་ནི་གཞུང་གི་དགོངས་པ་མ་ཡིན་ཏེ། འདི་ཉིད་ལས། །
བསྟན་བཅོས་དེའི། །སྐབས་རྟེན་ཉིད་ལ་གནོད་བྱེད་ཅེས། །གསུངས་པ་དང་རྣམ་ངེས་ལས་
ཀྱང་སྐབས་ཀྱི་ རྟེན་ཉིད་ལ་བསྟན་བཅོས་གནོད་པར་བྱེད་པ་ཡིན་ནོ་ཞེས་གསུངས་ལ་རྒྱན་ལས་ཀྱང་། དེའི་
ཚེ་བསྟན་བཅོས་གནོད་པར་བྱེད་པ་ཡིན་གྱི་ གཞན་དུ་ནི་མ་ཡིན་ནོ། །ཞེས་པ་དང་། ཆོས་མཆོག་ལས་
ཀྱང་། གང་དུ་ཆོས་ཅན་བསྟན་བཅོས་ལ་རག་ལས་པ་དེར་བསྟན་བཅོས་རྟེན་ཉིད་དང་རྟེན་པ་ཡང་
གནོད་པར་བྱེད་པ་ཡིན་ནོ་ཞེས་སོ། །
གཉིས་པ་ལྔ་རུ་འབྱེད་པའི་འཐད་པ་ནི། ཁས་བླངས་ནི་ངག་སྔ་ཕྱི་འགལ་བ་ཡིན་ལ་རང་ཚིག་ནི་
ཚིག་དེ་ཉིད་ཀྱིས་བཀག་པའི་ཁྱད་པར་ཤེས་པའི་དོན་དུ་གཉིས་སུ་ཕྱེ་བ་ཡིན་ནོ། །དེ་གཉིས་ཀའང་ཆོས་
ཅན་ལུང་ལ་མི་བརྟེན་པའི་ཚེ་གེགས་བྱེད་ཡིན་ལ་ཆོས་ཅན་ལུང་ལ་བརྟེན་པའི་ཚེ་ལུང་གནོད་བྱེད་ཡིན་ཏེ།
རྒྱུན་ལས། ཁས་བླངས་པ་དང་རང་ཚིག་སྐབས་ཀྱི་ རྟེན་ཉིད་དུ་ཁས་བླངས་པ་ལས་གནོད་པར་བྱེད་པ་
ཡིན་གྱི་གཞན་དུ་ནི་མ་ཡིན་ཏེ་ཞེས་སོ། །
གཞུང་གི་དོན་ལ་ལྔ་སྟེ། ལུང་རང་ཚིག་གཅིག་ཏུ་སྟོན་པའི་འཐད་པ་དང༌། ཁས་བླངས་རྗེས་
དཔག་ལས་ཐ་དད་དུ་སྟོན་པའི་འཐད་པ་དང་། ཁས་བླངས་རང་ཚིག་གཉིས་སུ་འབྱེད་པའི་འཐད་པ་
དང༌། དེ་ལ་གཞན་གྱིས་བརྟ གས་པ་དགག་པ་དང་། ལུང་འཇུག་པ་དང་མི་འཇུག་པའི་སྐབས་དཔྱད་
པའོ། །
དང་པོ་ལ་གསུམ་ལས། དང་པོ་དོན་བཤད་པ་ནི། ཡང་དག་ངེས་ལྡན་བརྗོད་འདོད་པ། །
བདག་གཞན་ཡིད་ཆོས་མཚུངས་པ་ཡི། །ཕྱིར་ན་རང་གི་ཚིག་དང་ནི། །བསྟན་བཅོས་གཅིག་ཏུ་
བཤད་པ་ཡིན། །རང་ཚིག་དང་བསྟན་བཅོས་གཉིས་པོ་དག་ནི་གཅིག་ཏུ་བཤད་པ་ཡིན་ཏེ། ཆོས་
མཚུངས་པ་ཡོད་པའི་ཕྱིར་ཤ་པ་དང་ཤུག་པ་ལ་སོགས་པ་གཅིག་ཏུ་བརྗོད་པ་བཞིན་ནོ་ཞེས་པ་རང་བཞིན་་་
ནོ། །གང་དུ་བཤད་ཅེ་ན་ཀུན་ལས་བཏུས་པར་རོ། །ཆོས་མཚུངས་པ་ནི་གང་ཞེ་ན། གཉིས་ཀའང་
བདག་རྒོལ་བ་རང་གི་ཚིག་དང་གཞན་བསྟན་བཅོས་མཁན་པོའི་ཚིག་གཉིས་ཀ་ཚིག་དོན་གྱི་འབྲས་བུར་་་་་
ཁས་བླངས་པ་ཉིད་ཀྱིས། ཡང་དག་པའི་དོན་བདེན་པ་ངེས་པ་དང་ལྡན་པར་བརྗོད་པར་འདོད་པར་
མཚུངས་པའི་ཕྱིར་རོ། །ཆོས་མཆོག་ལས། ངའི་ཚིག་ནི་བརྗོད་པར་བྱ་བའི་དོན་མེད་ན་མི་འབྱུང་བ་ཡིན་
ཞེས་ཁས་ལེན་པ་དེ་ལྟར་ན་སྨྲ་བ་པོའི་ཚིག་བརྗོད་པར་འགྱུར་གྱི་གཞན་དུ་ནི་མ་ཡིན་ཏེ། དགོས་པ་མེད་
པའི་ཕྱིར་རོ་ཞེས་པ་དང་། བདག་ཉིད་ཀྱི་ཚིག་རྟོགས་པར་བྱ་བའི་དོན་དང་ལྡན་པར་སྟོན་པ་ནི་ཚིག་དོན་
419



གྱི་འབྲས་བུར་བསྟན་པ་ཡིན་ཏེ་ཞེས་སོ། །ཡང་དག་པའི་དོན་ངེས་པ་དང་ལྡན་པ་བརྗོད་པར་མི་འདོད་
ཅིང་སྨྲ་བ་ཐམས་ཅད་བརྫུན་དུ་འདོད་ན་ཚིག་ཏུ་བརྗོད་པ་མི་འཐད་དེ། ཇི་ལྟར་བདག་ནི་ཚད་མིན་ན། །
ཚིག་ནི་འཇུག་པར་མི་འགྱུར་བ། །དེ་བཞིན་བསྟན་བཅོས་མི་བརྟེན་ན། །དེ་གྲགས་དོན་ལ་དཔྱོད་པ་
ཡང་། །མཚུངས་པར་བསྟན་ཕྱིར་བསྟན་བཅོས་དེའི། །སྐབས་རྟེན་ཉིད་ལ་གནོད་བྱེད་ཅེས། །དོན་
འདི་བསྟན་པའི་ཆེད་དུ་འདི། །རང་གི་ཚིག་དང་ལྷན་ཅིག་བཤད། །ཇི་ལྟར་བདག་ཚད་མར་
སྟོན་པ་མིན་ན་སྨྲ་བའི་ཚིག་ཐམས་ཅད་འཇུག་པར་མི་འགྱུར་ཏེ། ཚིག་གི་ད་གོས་པའི་དོན་རྟོགས་པའི་
རང་བཞིན་མི་འདོད་པའི་ཕྱིར་རོ། །དཔེར་ན་སྨྲ་བ་ཐམས་ཅད་བརྫུན་ཡིན་ནོ། ཞེས་བྱ་བ་ལ་བདག་
ནི་བརྫུན་ཉེ་ཚེ་སྨྲ་བར་ཁས་བླངས་པས་ངའི་ཚིག་ལས་ཅི་ཡང་རྟོ གས་པར་མི་བྱའོ་ཞེས་པར་བསྟན་པས་་་་་
ཚིག་སྨྲ་བ་ཐམས་ཅད་དོན་མེད་པར་བསྟན་པ་ཡིན་ཏེ། ཅི་ཡང་མི་རྟོགས་པ་དེ་ནི་མ་བརྗོད་ཀྱང་གྲུབ་
པའི་ཕྱིར་རོ། །དེ་བཞིན་དུ་བསྟན་བཅོས་མི་བརྟེན་པ་དེ་ཚད་མར་ཁས་མི་ལེན་ན་བསྟན་བཅོས་དེར་
གྲགས་པའི་དོན་ལ་བསྟན་བཅོས་ཀྱི་དོན་འདི་ཡིན་པ་དང་མ་ཡིན་པ་ལ་སོགས་པའི་དཔྱོད་པ་ཡང་འཇུག་་་
པར་མི་འགྱུར་ བར་འདི་གཉིས་མཚུངས་པར་བསྟན་པའི་ཕྱིར་རང་གི་ཚིག་དང་བསྟན་བཅོས་དག་ལྷན་་་་་༌
ཅིག་ཏུ་བཤད་པ་ཡིན་ནོ། །བསྟན་བཅོས་ཀྱི་སྐབས་ལ་མི་བརྟེན་ན་བསྟན་བཅོས་ཀྱི་དོན་ལ་དཔྱོད་པ་
འཇུག་པར་མི་འ གྱུར་བ་ལས། བསྟན་བཅོས་ཀྱི་སྐབས་ལ་བརྟེན་ན་ཆོས་ཅན་ལུང་ལ་བརྟེན་པ་ཡིན་པས་
དེའི་ཚེ་ཁས་བླངས་པའི་བསྟན་བཅོས་གནོད་པར་བྱེད་པ་ཡིན་ནོ། ཞེས་དོན་འདི་བསྟན་པའི་ཆེད་དུ་
བདག་ཚད་མ་མ་ཡིན་ན་ཚིག་འཇུག་པར་མི་འགྱུར་བ་དང༌། བསྟན་བཅོས་ཁས་མི་ལེན་ན་དེ་ལ་དཔྱོད་པ་
འཇུག་པར་མི་འ གྱུར་ བར་མཚུངས་ཞེས་བསྟན་པ་ཡིན་ནོ། །ཁ་ཅིག་ན་རེ། འདི་གཉིས་འདྲ་ བར་མ་
བསྟན་ན་བསྟན་བཅོས་གནོད་བྱེད་དུ་མི་རྟོགས་པའི་ཕྱིར་རོ་ཞེས་འཆད་པ་མི་འཐད་དེ། འདྲ་ བར་བསྟན་
པའི་དགོས་པ་མི་འདྲ་བར་རྟོགས་པ་ཡིན་ན་ཤིན་ཏུ་མཁས་སོ། ་ །དེས་ན་འདི་ནི་བསྟན་བཅོས་ཁས་མི་
ལེན་ན་བསྟན་བཅོས་ཀྱི་དོན་ལ་དཔྱོད་པ་མི་འཇུག་ཅེས་བསྟན་པས། བསྟན་བཅོས་ཁས་བླངས་ན་བསྟན་
བཅོས་ཀྱི་དོན་ལ་དཔྱོད་པར་བསྟན་ལ། དེའི་ཚེ་ནི་བསྟན་བཅོས་གནོད་བྱེད་དུ་འགྱུར་རོ་ཞེས་པའི་དོན་
འདི་བསྟན་པའི་ཆེད་དུ་དགོས་པ་གཉིས་པ་དེ་བསྟན་པ་ཡིན་ནོ་ཞེས་པའི་དོན་ཡིན་ནོ། །མཛོད་མཛད་
པས་རྩོད་པའི་སྐབས་ཀྱི་རྟེན་ཉིད་ལ་གནོད་བྱེད་ཡིན་ནོ་ཞེས་འདོད་པའི་དོན་འདི་མི་བདེན་པར་བསྟན་་་་་
པའི་ཆེད་དུ་ཞེས་འཆད་པ་ནི་མི་འཐད་པར་གོང་དུ་བཀག་ཟིན་ཏོ། །
གཉིས་པ་དཔེ་བཤད་པ་ནི། དེས་ན་འདི་ལ་དཔེ་དག་ཀྱང། །མཚུངས་པ་ཉིད་དུ་བསྟན་
420



༣
པ་ཡིན། །དེ་དག་ལྷན་ཅིག་ཏུ་བཤད་པ་ལ་དགོས་པ་ཡོད་པ་དེས་ན་ལུང་རང་ཚིག་གི་བསལ་བ་འདི་ལ་
དཔེ་དག་ཀྱང་རིག་བྱེད་ཀྱི་ གཞུང་ལུགས་ལས་འབྱུང་བ། གཞལ་བྱའི་དོན་ཅན་གྱི་ཚད་མ་དག་མེད་དོ་
ཞེས་པ་དེ་དཔེ་མཚུངས་པ་ཉིད་དུ་སློབ་དཔོན་ཕྱོགས་ཀྱི་གླང་པོས་བསྟན་པ་ཡིན་ནོ། །དེ་ཇི་ལྟར་འགལ་
ཞེ་ན། ཚད་མ་རྣམས་ནི་ཡོད་མིན་ན། །བསྟན་བཅོས་ཚིག་མི་རུང་ཕྱིར་རོ། །སྤྱིར་ཚད་མ་
རྣམས་ཡོད་པ་མ་ཡིན་ན་ཚད་མ་མེད་དོ་ཞེས་སྨྲ་བའི་ཚིག་དེ་བརྗོད་བྱའི་དོན་དང་མ་འབྲེལ་བར་བརྗོད་པ་
ཡིན་ཏེ། ཚིག་དེ་བརྗོད་པར་བྱ་བའི་དོན་མེད་ན་མི་འབྱུང་བ་ཡིན་ན་ཚིག་ཉིད་ཚད་མར་འགྱུར་ལ་ཚིག་
དེ་བརྗོད་བྱའི་དོན་དང་བྲལ་བར་བསྟན་ན་ནི་དེ་བརྗོད་པ་འབྲས་བུ་མེད་པར་འ གྱུར་ བས་བསྟན་བཅོས་་་་་
དང་རང་ཚིག་དག་ཚད་མར་མི་རུང་བའི་ཕྱིར་ཅིའི་ཕྱིར་ཁས་ལེན་ཕན་ཚུན་འགལ་བ་ཉིད་དུ་འགྱུར་རོ། །
གཞལ་བྱའི་དོན་ཅན་གྱི་ཚད་མ་དག་མེད་དོ། །ཞེས་པ་འདི་ནི། རང་ཚིག་འགལ་ལ་གསལ་བའི་
དཔེ། །ཡིན་ཏེ་ཚིག་དེ་ཉིད་ཀྱིས་དེ་ཉིད་བཀག་པའི་ཕྱིར་རོ། །ལུང་ལ་ཕྱོགས་ཙམ་བསྟན་པ་ཡིན་
ཏེ། གཞལ་བྱའི་དོན་ཅན་གྱི་ཚད་མ་ཞེས་པས་ནི་ཆོས་ཅན་འགའ་ཞིག་ཚད་མས་གྲུབ་པར་ཁས་བླངས་
ལོད་མེད་དོ་ཞེས་བཀག་པའི་ཆ་ནས་འགལ་བས་ཕྱོགས་ཙམ་བསྟན་པ་ཡིན་ནོ། །ལུང་དང་འགལ་བའི་
དཔེར་བརྗོད་གསལ་བ་མེད་དམ་ཞེ་ན། རྣམ་འགྲེལ་མཛད་པས། ལུང་དང་འགལ་བའི་དཔེ་གསལ་
བ། དེ་ལ་མ་འོངས་པ་ན་ཆོས། །བདེ་བ་མི་འགྲུབ་ཅེས་བྱ་ཡིན། །ཆོས་ནི་འཕོས་ནས་བདེ་བ་
སྟེར་བར་བྱེད་པ་མ་ཡིན་ནོ་ཞེས་པ་ལྟ་བུ་སྟེ་ཆོས་ཞེས་ཁས་བླངས་པས་མ་འོངས་པ་ན་བདེ་བ་སྟེར་བར་་་་་
བརྗོད་པ་ཡིན་ལ། འཕོས་ནས་བདེ་བ་སྟེར་བར་བྱེད་པ་མ་ཡིན་པ་ཞེས་སྔ་ཕྱི་འགལ་བར་བརྗོད་པ་ཡིན་
ནོ། །གང་གའི་སྒོ་དང་ཀུ་ཤ་འཁྱིལ། །ཞེས་པ་ལ་སོགས་པ་དང་། སེམས་ཀྱི་ནང་ན་གནས་པའི་
སྐྱོན། ]ཞེས་པ་ལ་སོགས་པ་ལུང་ནང་འགལ་བའི་དཔེར་བྱེད་པའང་མི་འཐད་དེ། ཕྱི་མ་ནི་སྔ་མ་དགག་
པ་ཡིན་ནོ། །
གསུམ་པ་ཆོས་ཅན་ལུང་ལ་མི་བརྟེན་ན། ལུང་རང་ཚིག་གེགས་བྱེད་དུ་མཚུངས་པར་བསྟན་པ་ནི།
དེ་ལ་རྟེན་མིན་དངོས་པོ་ལ། །བསྟན་བཅོས་དང་འགལ་བརྗོད་ན་ཡང་། །གནོད་པ་མ་
ཡིན་གཉིས་པོ་དག །ནུས་པ་མཚུངས་ཕྱིར་གེགས་བྱེད་འགྱུར། །དཔེར་ན་རང་གི་ཚིག་
བཞིན་ཏེ། །དེ་ཡང་དེ་ཚེ་རང་ཚིག་བདག །ཆོས་ཅན་བསྟན་བཅོས་ལས་གྲགས་པ་དེ་ལ་རྟེན་པ་
མིན་པའི་དངོས་པོ་ལ་དམ་བཅའ་བ་དང་། བསྟན་བཅོས་འགལ་བར་བརྗོད་པ་ནི་ཆོས་ཅན་ནོ། །དེ་
དག་ཕན་ཚུན་བ།ནོད་པར་བྱེད་པ་མ་ཡིན་ཏེ་ཞེས་པ་ནི་དམ་བཅའ་བའོ། །གཉིས་པོ་དག་ནུས་པ་མཚུངས་
བt
421



པའི་ཕྱིར་ཚད་མས་གྲུབ་པའི་སྔོན་པོ་དང་སེར་པོ་བཞིན་ཞེས་པ་ཁྱབ་བྱེད་འགལ་བ་དམིགས་པའོ། །འོ་
ན་ནི་བསལ་བ་ཉིད་དུ་མི་འཐད་དོ་ཞེ་ན། ཐེ་ཚོམ་བསྐྱེད་པ་ཉིད་ཀྱིས་དམ་བཅའ་བ་ལ་གེགས་བྱེད་པར་
གྱུར་པའི་ཕྱིར་བསལ་བར་བརྗོད་དེ། དཔེར་ན་རང་གི་ཚིག་འགལ་བས་ཚིག་དེ་ཉིད་འགྲུབ་པ་ལ་གེགས་
བྱེད་པ་བཞིན་ནོ། །ལུང་དེ་ཡང་ཆོས་ཅན་ལུང་ལ་མི་བརྟེན་པ་དེའི་ཚེ་རང་གི་ཚིག་གི་བདག་ཉིད་ཙམ་
ཁོ་ནར་ཟད་དེ། ཚད་མས་མ་གྲུབ་པའི་ཚིག་ཙམ་ལ་ཁྱད་པར་མེད་པའི་ཕྱིར་རོ། །
ཆོས་ཅན་ལུང་ལ་མི་བརྟེན་པའི་ཚེ་ལུང་གེགས་བྱེད་ཡིན་ན་སྒྲ་ནམ་མཁའི་ཡོན་ཏན་ཡིན་པར་འདོད་་
པ་བྱེ་བྲག་པའི་ལུང་དང༌། སྒྲ་ནམ་མཁའི་ཡོན་ཏན་མ་ཡིན་ པར་འདོད་པ་སངས་རྒྱས་པའི་ལུང་ཡང་ཕན་
ཚུན་གེགས་བྱེད་པ་ཙམ་དུ་འགྱུར་རམ་ཞེ་ན། དེ་དག་གང་ལ་ཚད་མ་ཡོད། །དེ་ནི་གཞན་ལ་
གནོད་བྱེད་འགྱུར། །ཆོས་ཅན་ཚད་མས་གྲུབ་པ་ལ་ལུང་འགལ་བ་དེ་དག་གང་ལ་ཚད་མ་ཡོད་པ་སྒྲ་
ནམ་མཁའི་ཡོན་ཏན་མ་ཡིན་པ་ལྟ་བུ་དེ་ནི་གཞན་ནམ་མཁའི་ཡོན་ཏན་ཡིན་པ་ལ་གནོད་བྱེད་དུ་འགྱུར་་་་
རོ། ་ །གཉིས་ཀ་ཚད་མས་གྲུབ་པའི་ལུང་འགལ་བར་མི་འགྱུར་རོ། །དེ་ལྟ་མིན་ན་རིགས་བྲལ་གྱི། །
དམ་བཅའ་ནུས་པ་མཚུངས་པ་ཡི། །དམ་བཅའ་ཇི་བཞིན་དོན་ཅན་གྱི། །རྗེས་དཔག་ལ་
ནི་ཇི་ལྟར་གནོད། ཚད་མ་ཡོད་མེད་ཀྱི་ཁྱད་པར་ཡོད་པ་དེ་ལྟ་མ་ཡིན་ན་གཉིས་ཀ་རིགས་པ་དང་བྲལ་
བའི་དམ་བཅའ་ནུས་པ་མཚུངས་པ་ཕན་ཚུན་གནོད་བྱེད་དུ་ཇི་ལྟར་འགྱུར། བསལ་བ་ཡིས་དམ་བཅའ་
བ་ལ་གནོད་ན་རི གས་པ་མེད་པའི་ཚིག་ཙམ་གྱི་བསལ་བ་དེ་ཡང་དམ་བཅའ་བ་ཙམ་ཡིན་པའི་ཕྱིར་ད་་་་
བཅའ་བས་ཀྱང་བསལ་བ་ལ་གནོད་པར་འགྱུར་རོ། །རྒྱུན་ལས་ཀྱང་རྣམ་པ་ཐམས་ཅད་ཀྱི་ཕྱིན་ཅི་ལོག་
གནོད་པར་བྱེད་པ་ཉིད་མ་ཡིན་ཏེ། གཉིས་དག་སྟོབས་མཚུངས་པའི་ཕྱིར་རོ་ཞེས་སོ། །སྒྲ་ནམ་མཁའི་
ཡོན་ཏན་ཡིན་པའི་ལུང་ཚད་མས་གནོད་པ་དེས་ཀྱང་དོན་ཇི་ལྟ་བ་བཞིན་དང་མཐུན་པའི་རྗེས་དཔག་ལ་་་
ཡང་གནོད་པར་མི་འགྱུར་ཏེ་རྗེས་དཔག་སྟོབས་དང་ལྡན་པའི་ཕྱིར་རོ། །དབང་པོ་ལས་འདས་པ་མཐོང་
བ་རྣམས་ཀྱི་ལུང་ཚད་མ་ཡིན་ནོ་ཞེ་ན། སྒྲ་རྣམས་དངོས་དང་ལྷན་ཅིག་ཏུ། །མེད་ན་མི་འབྱུང་ཉིད་
མེད་ཕྱིར། ། ཞེས་པ་ལ་སོ གས་པས། ལུང་རྣམས་ཚད་མ་ཡིན་པ་ནི། །ལེའུ་དང་པོར། སྔར་
ཉིད་རྣམ་པར་བཟློག་པ་ཡིན་ནོ། །དེ་ཡི་ཕྱིར་ན་ཁས་བླངས་ནས། །དཔྱོད་པ་དག་ལ་སྐྱོན་འདི་
འདོད། །དང་པོར་ལུང་ཁས་བླངས་ནས་ཕྱིས་དཔྱོད་པ་དག་ལ་ནི་ལུང་དང་འགལ་ བར་བརྗོད་ན།
ཆོས་ཅན་ལུང་ལ་བརྟེན་པ་ན་ཁས་བླངས་པའི་ལུང་དེ་གནོད་བྱེད་དུ་འགྱུར་བའི་སྐྱོན་འདི་འདོད་པ་ཡིན་་་
ནོ། །གནོད་བྱེད་དང་གེགས་བྱེད་དུ་འགྱུར་བའི་ལུང་དེ་ཡང་རྩོད་པའི་དུས་དེར་ཁས་བླངས་པའི་བསྒྲུབ་
422



བྱའ མ་སྒྲུབ་བྱ་དང་མེད་ན་མི་འབྱུང་ བའི་འབྲེལ་བ་ཅན་དང་འགལ་བའོ། །དེ་ལྟ་ན་བྱེ་བྲག་པས་སྒྲ་མི་
རྟག་པར་སྒྲུབ་པ་ན་བསྟན་བཅོས་ཁས་བླངས་པའི་ཕྱིར་ནམ་མཁའི་ཡོན་ཏན་གྱིས་གེགས་བྱེད་པར་འགྱུར་་་
རམ་ཞེ་ན་མ་ཡིན་ཏེ། བྱས་པས་སྒྲ་མི་རྟག་པར་བསྒྲུབ་པ་དངོས་པོ་སྟོབས་ཀྱིས་ཞུགས་པའི་ཕྱིར་ནམ་
མཁའི་ཡོན་ཏན་ཡིན་པའི་ལུང་གིས་གེགས་བྱ་བར་མི་ནུས་ཀྱི་ནམ་མཁའི་ཡོན་ཏན་ཡིན་པའི་ལུང་ལ་རྗེས་་་་
སུ་དཔག་པས་གནོད་པར་འགྱུར་རོ། ཞེས་བཤད་ཟིན་ཏོ། །མཛོད་ལས། དེ་ལ་རྟེན་མིན་དངོས་པོ་
ལ། །ཞེས་པ་ནས་འདིའི་ བར་ཚིགས་སུ་བཅད་པ་དྲུག་གཞན་ལུགས་དགག་པར་འཆད་པ་ནི་གཞུང་གི་
དགོངས་པ་མ་ཡིན་གྱི། ཁོ་བོས་སྐད་གཉིས་སྨྲ་བ་ཆེན་པོའི་གསུང་ལ་བརྟེན་ནས་བཤད་པ་འདི་ཁོ་ན་
འ ཐད་པ་ཡིན་ནོ། །
གཉིས་པ་ཁས་བླངས་རྗེས་དཔག་ལས་ཐ་དད་དུ་སྟོན་པའི་འཐད་པ་ནི། ཆོས་ཅན་ལུང་ལ་བརྟེན་
པའི་ཚེ་ལུང་གནོད་བྱེད་ཡིན་པའི་ཕྱིར་ཚད་མར་གྲུབ་སྟེ། ཚད་མ་མ་ཡིན་ པས་གནོད་པར་མི་ནུས་པའི་
ཕྱིར་རོ། ། ཚད་མ་ཡིན་ན་ནི་རྗེས་སུ་དཔག་པའི་ཚད་མ་ལས་ཁས་བླངས་ཕྱི་རོལ་དུ་གྱུར་པ་མ་ཡིན་ པས་
བསལ་བ་གཞན་དུ་སྟོན་པ་མི་འཐད་དོ་ཞེ་ན། དེས་ན་གནོད་ཕྱིར་རྗེས་དཔག་ལས། །ཁས་བླངས་
ཕྱི་རོལ་གྱུར་མིན་ཡང་། །ཡུལ་གྱི་ཁྱད་པར་བསྟན་པ་ཡི། །ཕྱིར་ན་ཐ་དད་བྱས་པ་ཡིན། །
ཆོས་ཅན་ལུང་ལ་བརྟེན་པ་ན་ལུང་གནོད་བྱེད་ཡིན་ པ་དེས་ན་ལུང་དམ་བཅའ་ལ་གནོད་བྱེད་ཡིན་པའི་་་་་་
ཕྱིར་རྗེས་དཔག་ལས་ཁས་བླངས་ཕྱི་རོལ་དུ་གྱུར་པ་མ་ཡིན་ཡང་རྗེས་དཔག་ནི་དངོས་པོ་སྟོབས་ཞུགས་ཡིན་
པའི་ཕྱིར་འབྲེལ་བ་དངོས་པོ་ལ་བརྟེན་པ་ལ་འཇུག་ལ། ཁས་བླངས་ནི་འབྲེལ་བ་ཁས་བླངས་པ་ཙམ་ཡིན་
པས་ཡུལ་གྱི་ཁྱད་པར་བསྟན་པའི་ཕྱིར་སློབ་དཔོན་གྱིས་རྗེས་དཔག་དངོས་པོ་སྟོབས་ཞུགས་ལས་ཐ་དད་དུ་་
བྱས་པ་ཡིན་ནོ། །རྗེས་དཔག་གནོད་བྱེད་དང༌། ཡིད་ཆེས་གེགས་བྱེད་ཀྱི་ཡུལ་གྱི་ཁྱད་པར་བསྟན་ཞེས་
འཆད་པ་ནི་མི་འཐད་དེ་དེ་ནི་བྱེད་པའི་ཁྱད་པར་ཡིན་ པའི་ཕྱིར་དེས་ན་གནོད་ཕྱིར་ཞེས་པ་ལ་སོགས་པ་་་་
དང་འགལ་བ་ཡིན་ནོ། ཁས་བླངས་དང་རྗེས་དཔག་དངོས་པོ་སྟོབས་ཞུགས་ཀྱི་བསལ་བ་ཆོས་ཅན་ནོ། །
ཐ་དད་དུ་བྱས་པ་ཡིན་ཏེ་དམ་བཅའ་བའོ། །ཡུལ་འབྲེལ་བ་དངོས་པོ་དང་སྒྲ་དོན་ཁས་བླངས་པའི་ ཐ་དད་
པ་ཉིད་ཀྱིས་ནུས་པ་མི་མཚུངས་པའི་ཕྱིར་རོ། །དཔེར་ན་རྗེས་དཔག་དང་རང་ཚིག་གི་བསལ་བ་བཞིན་
ནོ་ཞེས་པ་རང་བཞིན་ནོ། །ནུས་པ་མི་མཚུངས་པ་ནི་ཆོས་ཅན་ལུང་ལ་མི་བརྟེན་པའི་ཚེ་གེགས་བྱེད་དང་
རྗེས་དཔག་གནོད་བྱེད་ཀྱི་ཁྱད་པར་རོ། །དེ་ལྟ་མིན་ན་ཐལ་ཆེས་པའམ། །ལོགས་ཤིག་བྱས་
པ་དོན་མེད་འགྱུར། །ཡུལ་གྱི་ཁྱད་པར་གྱིས་ནུས་པའི་ཁྱད་པར་ཡོད་ པས་ ཐ་དད་དུ་བྱས་པ་དེ་ལྟ་མ་
423
4•



，
1
ཚ་
ཡིན་ཏེ་དགོས་པ་མེད་ བཞིན་དུ་འབྱེད་པ་ཡིན་ན། རང་བཞིན་གཏན་ཚིགས་ དང་། འབྲས་བུའི་གཏན་
ཚིགས་ཀྱི་བསལ་བ་ལ་སོགས་པ་ཡང་འབྱེད་པར་ཧ་ཅང་ཐལ་ཆེས་པར་འགྱུར་བའམ། ཡིད་ཆེས་ཀྱི་
བསལ་བ་རྗེས་དཔག་ལས་ལོགས་ཤིག་བྱས་པ་དོན་མེད་པར་འགྱུར་རོ།་ །འབྲས་བུ་དང་རང་བཞིན་གྱི་
གཏན་ཚིགས་ལ་ནི་ཡུལ་དངོས་པོ་དང་སྒྲ་དོན་གྱི་ཁྱད་པར་དང་ནུས་པའི་ ཁྱད་པར་གང་ཡང་མེད་དོ། །
གསུམ་པ་ཁས་བླངས་རང་ཚིག་ཐ་དད་དུ་སྟོན་པའི་འཐད་པ་ནི། རང་གི་ཚིག་ཀྱང་ཐ་དད་
པ། །ཚིག་ཙམ་བརྗོད་ལ་གེགས་བྱེད་ཡིན། །རིགས་པའི་སྒོར་རང་གི་ཚིག་གི་བསལ་བ་ཡང་ཁས་
བླངས་ལས་ཐ་དད་དུ་བྱས་པ་ཡིན་ཏེ། ཚིག་དེ་ཉིད་བརྗོད་པ་ཙམ་གྱིས་ཚིག་དེ་ཉིད་ལ་གེགས་བྱེད་པ་
ཡིན་ པའི་ཕྱིར་རོ། །ཁས་བླངས་ནི་ཚིག་གཞན་གྱིས་བཀག་པ་ཡིན་ཏེ། འདི་གཉིས་ནི་ངག་གི་དབྱེ་བ་
ཡིན་ནོ། །རང་ཚིག་རྗེས་དཔག་ལས་ཐ་དད་དུ་བྱས་ཞེས་འཆད་པ་ནི་མ་ཡིན་ཏེ། ཡུལ་གྱི་ཁྱད་པར་
བསྟན་པའི་ཕྱིར་ཐ་དད་དུ་བྱས་ཞེས་ཁས་བླངས་ཞེས་བྱ་བའི་ཚིག་གིས་ཡིད་ཆེས་ཀྱི་བསལ་བ་ཐ་དད་དུ་་་་
སྟོན་པར་བཤད་ཟིན་པའི་ཕྱིར་རོ། །རྒྱན་ལས་ཀྱང་སྔ་མ་ལྟར་བཤད་དོ། །
བཞི་པ་དེ་ལ་གཞན་གྱིས་བརྟགས་པ་དགག་པ་ནི། རྒོལ་བ་དེ་ཡིས་བསྟན་བཅོས་ཚད་མར་
ཁས་བླངས་པའི་ཕྱིར་ན་མཐོང་བ་དང་མ་མཐོང་བའི་དངོས་པོ་ཀུན་ལ་གནོད་བྱེད་དུ་འགྱུར་རོ་ཞེ་་་
ན། གལ་ཏེ་དེ། མི་འདོད་གནོད་བྱེད་ཡིན་ནམ་ཅི། །གལ་ཏེ་བསྟན་བཅོས་དེ་ཁས་ལེན་པར་
མི་འདོད་ན་ཡང་གནོད་བྱེད་ཡིན་ནམ་ཅི། མ་ཡིན་ནོ་ཞེ་ན། སྐྱེས་བུའི་འདོད་པས་བྱས་ན་འདི། །
ཡོངས་སུ་རྫོགས་པའི་ཚད་མ་ཉིད། བསྟན་བཅོས་དེ་སྐྱེས་ནུས་ཁས་བླངས་ན་ནི་ཚད་མ་ཡིན་ལ་ཁས་
མ་བླངས་ན་ཚད་མར་མི་འགྱུར་ན་ཚད་མ་ནི་དངོས་པོའི་ནུས་པ་ལ་ལྟོས་པ་མེད་པར་སྐྱེས་བུའི་འདོད་པས་་
འཇུག་ན་ཚད་མའི་མཚན་ཉིད་ཡོངས་སུ་རྫོགས་པ་ཉིད་དེ། ཁྱད་པར་དུ་འཕགས་པའི་ཚད་མ་ཡིན་ནོ་
ཞེས་བཅིང་པའི་ཚིག་གོ། །རྣམ་ངེས་ལས། ཁས་བླངས་པར་ཁྱད་པར་མེད་ཀྱང་ཇི་ལྟར་གཅིག་ནི་ཚད་
མ་དང་གནོད་པར་བྱེད་པ་ཡིན་ལ་གཞན་ནི་མ་ཡིན་ཏེ། འདི་ནི་གྱི་ནའོ་ཞེས་འབྱུང་སྟེ། བསྟན་བཅོས་
དམ་བཅའ་བ་ལ་གནོད་བྱེད་དུ་འགྱུར་ན། དམ་བཅའ་བ་དང་གནོད་པར་བྱེད་པ་གཉིས་ཀ་ཁས་བླངས་
པར་ཁྱད་པར་མེད་ཀྱང་གཅིག་བསལ་བ་ནི་ཚད་མ་དང་དམ་བཅའ་ལ་གནོད་བྱེད་ཡིན་ལ། གཞན་དམ་
བཅའ་ནི་ཚད་མའང་མ་ཡིན་ཞིང་། བསལ་བ་ལ་གནོད་བྱེད་ཀྱང་མ་ཡིན་ པ་འདི་ནི་ཁྱད་པར་མེད་པ་ལ་
ཁྱད་པར་འབྱེད་པའི་ཕྱིར་གྱི་ན་སྟེ། སྨྲ་བ་ཙམ་དུ་ཟད་དོ་ཞེས་པའི་དོན་ཏོ། །ཁ་ཅིག་ནི་ཁས་བླངས་པ་
དང་རང་ཚིག་གཉིས་ཁས་བླངས་པར་ཁྱད་པར་མེད་ཀྱང་ཞེས་འཆད་པ་ནི་ཡི་གེའི་དོན་མ་ཤེས་པ་ཡིན་་་་་་
424



ནོ། ། གལ་ཏེ་ལུང་དང་འགལ་ བར་ གྱུར་པ་ནི་སྔར་ལུང་ཁས་བླངས་ནས་ཕྱིས་འགོག་པར་བྱེད་པ་མི་
རིགས་པའོ་ཞེ་ན། སྔར་ཁས་བླངས་པ་དེ་བཀག་ན་ཅིར་འགྱུར་རང་ཚིག་དང་འགལ་བར་འགྱུར་རོ་ཞེ་
ན། རང་ཚིག་གི་འགལ་བ་དང་བསྟན་བཅོས་ཀྱི་འགལ་བ་ཐ་དད་མེད་པར་འགྱུར་རོ། །
ལྔ་ པ་ལུང་འཇུག་པ་དང་མི་འཇུག་པའི་སྐབས་དཔྱད་པ་ནི། དེས་ན་རབ་གྲགས་དོན་དག་ལ། །
བསྟན་བཅོས་དོར་ནའང་ཉེས་པ་མེད། །ཡུལ་ཐམས་ཅད་ལ་ལུང་མི་འཇུག་པ་དེས་ན་ཚད་མས་
གྲུབ་ཅིང་རབ་ཏུ་གྲགས་པའི་དོན་མངོན་གྱུར་དང་ལྐོག་གྱུར་དག་ལ་བསྟན་བཅོས་དོར་བ་སྟེ་དེ་དང་འགལ་
བར་ གྱུར་ནའང་ཉེས་པ་མེད་དོ། །ལྐོག་གྱུར་དག་ལ་བསྟན་བཅོས་ནི། །མི་འདོད་དཔྱོད་
པ་ཉིད་མི་འཇུག །ཤིན་ཏུ་ལྐོག་གྱུར་དག་ལ་ནི་བསྟན་བཅོས་ཁས་ལེན་པར་མི་འདོད་ན་དཔྱོད་པ་
ཉིད་འཇུག་པར་མི་འགྱུར་རོ། །ཤིན་ཏུ་ལྐོག་གྱུར་ལ་བསྟན་བཅོས་ཁས་བླངས་ན་ཡང་ཇི་ལྟར་དཔྱོད་
པར་བྱེད་དེ། མངོན་སུམ་དང་རྗེས་དཔག་འཇུག་པའི་སྐབས་ནི་མེད་ལ་ཚད་མ་མ་ཡིན་པས་དགག་
སྒྲུབ་མི་ནུས་པའི་ཕྱིར་ཞེ་ན། འདི་ལ་བརྟག་པ་ཕལ་ཆེར་ནི། །འགལ་བ་བརྗོད་ཡིན་འདི་
ལྟ་སྟེ། །ཆགས་སོགས་ཆོས་མིན་རྩ་བ་དང༌། །ཁྲུས་ཀྱིས་ཆོས་མིན་དག་འགྱུར་བའོ། །ཤིན་
ཏུ་ལྐོག་གྱུར་འདི་ལ་ནི་མངོན་སུམ་དང་རྗེས་སུ་དཔག་པས་རྟོག་པར་བྱེད་པ་མ་ཡིན་གྱི། འདི་ལ་བརྟག་
པ་ཕལ་ཆེ་བ་ནི་ལུང་ནང་འགལ་བར་བརྗོད་པ་ལ་བརྟེན་ནས་སུན་འབྱིན་པར་བྱེད་པ་ཡིན་ཏེ། ནང་
འགལ་བ་དེ་ཡང་འདི་ལྟ་སྟེ། ཆགས་པ་དང་། སྣང་པ་དང་། གཏི་མུག་དག་ཆོས་མ་ཡིན་པའི་རྩ་བར་
འདོད་པ་དང༌། གང་གའི་སྒོ་དང་ཀུ་ཤ་འཁྱིལ། །བིལ་པ་ཅན་དང་སྔོན་པོའི་རི། །ཀ་ནི་ཁ་ལེའི་
འཇུག་ངོགས་སུ། །ཁྲུས་བྱས་ཡང་འབྱུང་སྲིད་མ་ཡིན། །ཞེས་ཁྲུས་ཀྱིས་སྡིག་པ་འདག་པར་འདོད་
པ་ནི་ལུང་ནང་འགལ་བ་སྟེ། སྡིག་པ་སེམས་ཀྱི་ཆོས་སུ་ཁས་བླངས་ནས་གཉེན་པོ་ལུས་ཀྱི་སྟེང་དུ་བསྟེན་
པ་རང་འདོད་པའི་ཕྱིར་རོ། །སེམས་ཀྱི་ནང་ན་གནས་པའི་སྐྱོན།། ་ །འཇུག་ངོགས་ཁྲུས་ཀྱིས་དག་མི་
འགྱུར། །དེ་ནི་ལན་བརྒྱར་བཀྲུས་བྱས་ཀྱང་། །ཆང་བུམ་བཞིན་དུ་གཙང་མི་འགྱུར། །བུམ་པ་ནང་
མི་གཙང་པས་ཁེངས་པའི་ཕྱི་རོལ་འབད་པས་འཁྲུ་བར་བྱེད་པ་དང་མཚུངས་པའོ། །ཤིན་ཏུ་ལྐོག་གྱུར་
གྱི་དོན་ལ་དཔྱོད་པ་ན་ལུང་ཁས་ལེན་པར་བྱེད་ན། ཁས་བླངས་པར་བྱ་བའི་ལུང་དེ་ཇི་ལྟ་བུ་ཞིག་ཅེ་ན།
མཐོང་དང་མ་མཐོང་བ་དག་ལ། །རིགས་པས་གྲུབ་དང་རང་ཚིག་གིས། །གནོད་མེད་
བསྟན་བཅོས་གང་ཡིན་དེ། །གཟུང་བར་བྱ་ཕྱིར་དཔྱོད་འཇུག་འགྱུར། །མཐོང་བ་ནི་ཚད་
མས་མཐོང་བ་སྟེ། མངོན་གྱུར་དང་ལྐོག་གྱུར་གྱི་དོན་དག་ལ་མངོན་སུམ་དང་རྗེས་སུ་དཔག་པའི་ཚད་
425



མས་གནོད་པ་མེད་ཅིང་གྲུབ་པ་དང༌། མ་མཐོང་བ་ནི་ཚད་མས་མ་མཐོང་བ་སྟེ་ཤིན་ཏུ་ལྐོག་གྱུར་གྱི་དོན་
དག་ལ་རང་གི་ལུང་ནང་འགལ་བས་གནོད་པ་མེད་ཅིང་གྲུབ་པའི་བསྟན་བཅོས་གང་ཡིན་པ་དེ་གཟུང་བར་
བྱ་བའི་ཕྱིར་དཔྱོད་པ་འཇུག་པར་འགྱུར་རོ། །
གཉིས་པ་གྲགས་པའི་བསལ་བ་ལ། སྤྱིའི་དོན་ནི། བཞི་ལས།	དང་པོ་མཚན་ཉིད་ནི། འཇིག་
རྟེན་སྒྲ་ལས་བྱུང་བའི་ཚུལ་ལུགས་གང་ཞིག་དམ་བཅའ་བ་དང་འགལ་བར་གྲུབ་པའོ། །འཇིག་རྟེན་པའི་
ཚུལ་ལུགས་དང་འགལ་བ་ཙམ་ནི་སྒྲ་མཉན་བྱ་མ་ཡིན་པར་དམ་བཅས་པ་ལ་ཡང་ཡོད་དོ། །
གཉིས་པ་མཚོན་བྱའི་སྒྲ་དོན་ནི། གྲགས་པ་ནི་སྐྱེ་བོ་ཐམས་ཅད་ལ་གྲགས་པ་སྟེ་དཀར་ཟླུམ་པ་ལ་
ཟླ་བ་ལ་སོགས་པའོ། །གྲགས་ པར་རུང་བ་ཉིད་ཡིན་པའི་ཕྱིར་རྟོག་པའི་ཡུལ་གྱི་སྒྲ་དོན་དེ་ལ་ཡང་གྲགས་
པའི་སྒྲས་བརྗོད་དེ། བཏུང་དུ་རུང་བ་ལ་བཏུང་བ་ཞེས་བརྗོད་པ་བཞིན་ནོ། །
གསུམ་པ་མཚན་གཞིའི་དབྱེ་བ་ནི་གཉིས་ཏེ། དངོས་སུ་གྲགས་པའི་གྲགས་པ་དང༌། གྲགས་རུང་
གི་གྲགས་པའོ། །དང་པོ་ནི་མིའི་ཐོད་པ་འདི་ནི་གཙང་བ་ཡིན་ཏེ། སེམས་ཅན་གྱི་ལུས་ཀྱི་ཆ་ཤས་ཡིན་
པའི་ཕྱིར། ཉ་ཕྱིས་བཞིན་ནོ། །ཞེས་པ་ལྟ་བུ་མིའི་ཐོད་པ་ནི་འཇིག་རྟེན་ཐམས་ཅད་ལ་མི་གཙང་བར་
གྲགས་པ་ཉིད་དང་འགལ་བའོ། །གྲགས་རུང་གི་གྲགས་པ་རྟོག་པ་ལ་སྣང་བའི་སྒྲ་དོན་ཏེ་པི་ཝང་གི་སྒྲ་
བཞིན་ནོ། །དེ་ནི་ཟླ་བ་ལ་སོགས་པའི་སྒྲ་ཡིས་བརྗོད་པར་བྱ་བ་ཉིད་ཡིན་ པ་ལས་ཟླ་བ་ལ་སོགས་པའི་
སྒྲས་བརྗོད་དུ་མི་རུང་བར་དམ་བཅས་པ་ན། དེ་བརྗོད་རུང་དུ་གྲུབ་པ་ཉིད་ཀྱིས་བསལ་བ་སྟེ། པི་ཝང་
ལ་སོགས་པའི་སྒྲ་དེ་མཉན་པར་བྱ་བ་མ་ཡིན་ནོ། །ཞེས་དམ་བཅས་པ་ན་མཉན་པར་བྱ་བ་ཉིད་མངོན་
སུམ་གྱིས་བསལ་བ་བཞིན་ནོ། །སྔ་རབས་པ་དག་གིས་བརྡའི་གྲགས་པ་དང་ཐ་སྙད་ཀྱི་གྲགས་པ་གཉིས་་
སུ་འབྱེད་པ་དང༌། མཛོད་ལས་རྒྱུ་མཚན་ཅན་དང༌། རྒྱུ་མཚན་མེད་ པའི་སྒྲའི་གྲགས་པ་གཉིས་སུ་ཕྱེ་
ལ། རིགས་པའི་གཏེར་ལས་བརྗོད་རུང་གི་གྲགས་པ་དང༌། སྒྲ་ལས་བྱུང་བའི་གྲགས་པ་ཞེས་གཉིས་་
སུ་ཕྱེ་མོད་ཀྱི། ཁོ་བོས་ནི་སྔ་མ་ལྟར་བཤད་དོ། །
བཞི་པ་དེ་དག་ལ་བརྩད་པ་སྤང་བ་ནི། དངོས་སུ་གྲགས་པ་ལ་གྲགས་པར་བྱེད་ན། བུམ་པ་ལ་་
ཤིང་ལ་སོགས་པར་གྲགས་པ་མེད་ལ་འཇིག་རྟེན་ལ་གྲགས་པ་ཙམ་ལ་བྱེད་ན་ནི་བདག་དང་རྟག་པ་ལ་་་་་༌་
སོགས་པའང་གྲགས་པའི་ཕྱིར་བདག་མེད་པར་དམ་བཅས་པ་ལ་གནོད་པར་འགྱུར་རོ་ཞེ་ན། བདག་ལ་
སོགས་པའི་གྲགས་པ་ལ་ནི་ཚད་མས་གནོད་པ་ཡོད་པའི་ཕྱིར་གྲགས་པར་མི་རུང་ལ་བརྗོད་རུང་གི་གྲགས་་་་
པ་ལ་ནི་ཚད་མ་གང་གིས་ཀྱང་གནོད་པ་མེད་པའི་ཕྱིར་གྲགས་པ་ལ་འགྲན་ཟླ་མེད་པ་ཡིན་ཏེ། རྒྱུན་ལས་
426.
v



ཀྱང་། འདོད་པའི་སྒྲའི་བརྗོད་བྱ་བ། །གཡོ་མེད་གང་ཡིན་གྲགས་པ་ཡིན། །ཞེས་སོ། །གཡོ་བ་མེད་
པ་ནི་ཚད་མས་གནོད་པ་མེད་པའོ་སྤྱིའི་དོན་ཏོ། ། ་་
གཞུང་གི་དོན་ལ་གསུམ་སྟེ། གྲགས་བསལ་གྱི་ངོ་བོ་ངོས་གཟུང་བ་དང༌། དེ་མདོ་དང་སྦྱར་ཏེ་
གཏན་ལ་དབབ་པ་དང་། གྲགས་སོགས་རྗེས་དཔག་ལས་ཐ་དད་དུ་སྟོན་པའི་འཐད་པའོ། །
དང་པོ་ནི། སྐྱེས་བུའི་འདོད་དང་རྗེས་འབྲེལ་བ། །འདོད་སྒྲའི་བརྗོད་བྱ་ཉིད་དོན་ལ། །
བཀག་མེད་ཕྱིར་ན་གནོད་མེད་ངག །སྐྱེ་བོ་རྣམས་འདོད་ཡིད་ཆེས་ཡིན། །ཟླ་བ་ལ་སོགས་པའི་
སྒྲ་ནི་འདོད་སྒྲ་ཞེས་བྱ་སྟེ། སྐྱེས་བུའི་འདོད་པ་ཙམ་དང་རྗེས་སུ་འབྲེལ་བའི་ཕྱིར་ཡལ་འདབ་ཅན་ལ་བ་
ལང་དུ་བརྗོད་པ་བཞིན་ནོ་ཞེས་པ་རང་བཞིན་ནོ། །འདོད་སྒྲ་དེའི་བརྗོད་པར་བྱ་བ་ཉིད་ནི་དཀར་
ཟླུམ་པ་ལ་སོགས་པའི་དོན་ཏེ། དོན་རང་གི་མཚན་ཉིད་ནི། ཞེན་པའི་བརྗོད་བྱ་ཡིན་ལ་རྟོག་པ་ལ་སྣང་
བའི་སྒྲ་དོན་ནི་དངོས་ཀྱི་བརྗོད་བྱ་ཡིན་ནོ། །རྟོག་པ་ལ་སྣང་བའི་སྒྲ་དོན་ལ་དོན་རང་མཚན་དུ་ཞེན་
པ་དེ་ཉིད་ཟླ་བ་ལ་སོགས་པའི་སྒྲ་ཡིས་བརྗོད་པར་བྱ་བའི་བརྗོད་རུང་སྟེ། ཁ་ཅིག་ན་རེ། སྒྲ་དོན་སྒྲས་
བརྗོད་རུང་མ་ཡིན་ པར་དམ་བཅས་པ་ལ་གྲགས་པས་གནོད་པའོ་ཞེས་ཟེར་བ་མི་འཐད་དེ། བརྡ་སྤྲོད་
པ་ཡང་སྒྲ་དོན་སྒྲའི་བརྗོད་བྱ་མ་ཡིན་པར་མི་འདོད་པའི་ཕྱིར་རོ། །རྒྱུན་ལས་ཀྱང༌། གཞན་སེལ་བའི་
མཚན་ཉིད་ཀྱི་སྤྱི་ནི་སྒྲའི་བརྗོད་བྱར་འདོད་ལ་དེ་ཡང་དགག་པར་ནུས་པ་མ་ཡིན་ཏེ་ཞེས་སོ། །རྟོག་པ་
ལ་སྣང་བ་དེ་ཉིད་ལ་ཟླ་བ་དང་བུམ་པ་ལ་སོགས་པའི་སྒྲ་གང་ཡང་བཀག་པ་མེད་པའི་ཕྱིར་ན་བརྗོད་རུང་་་
དེ་ལ་ཚད་མ་གང་གིས་ཀྱང་གནོད་པ་མེད་པས་ན་གནོད་མེད་ངག་གོ། །བརྗོད་རུང་དེ་ནི་སྐྱེ་བོ་ཐམས་
ཅད་འདོད་པས་བརྗོད་རུང་དུ་ཡིད་ཆེས་པའི་ཕྱིར་གྲགས་པ་ཞེས་བྱ་སྟེ་མང་པོ་རྣམས་འདོད་པའི་ཕྱིར་་་་་
རོ། །གང་སྐྱེ་བོ་མང་པོ་རྣམས་འདོད་ཅིང་གནོད་པ་མེད་པའི་ངག་དེ་ནི་གྲགས་པ་ཡིན་ཏེ། མིའི་ཐོད་
པ་མི་གཙང་བར་གྲགས་པ་བཞིན། དཀར་ཟླུམ་པའི་སྒྲ་དོན་དེ་ཡང་ཟླ་བ་ལ་སོགས་པའི་སྒྲས་བརྗོད་རུང་
དུ་ཡང་མང་པོ་རྣམས་འདོད་ཅིང་གནོད་པ་མེད་པའི་ངག་ཡིན་ནོ། །ཞེས་པ་རང་བཞིན་ནོ། །དེས་ན་
རྟོག་པ་ལ་སྣང་བའི་སྒྲ་དོན་དེ་ཟླ་བ་ལ་སོགས་པའི་སྒྲས་བརྗོད་རུང་དུ་སྐྱེ་བོ་ཐམས་ཅད་ལ་གྲུབ་བཞིན་དུ་་་
བརྡ་སྤྲོད་པ་བ་དག་ན་རེ། དཀར་ཟླུམ་པ་ལ་ཟླ་བའི་སྒྲས་བརྗོད་དུ་མི་རུང་ཞེས་འདོད་པ་ནི་གྲགས་པའི་
བསལ་བ་ཞུགས་པ་ཡིན་ནོ། །གང་རྟོག་པ་ལ་སྣང་བའི་སྒྲ་དོན་དེ་ནི་སྒྲ་ཐམས་ཅད་ཀྱིས་བརྗོད་དུ་རུང་
བ་ཡིན་ཏེ། ་ ཡལ་འདབ་དང་ལྡན་པ་ལ་ཤིང་གི་སྒྲས་བརྗོད་དུ་རུང་བ་བཞིན་ཟླ་བ་ལ་སོགས་པའི་སྒྲ་
དོན་ཐམས་ཅད་ཀྱང་རྣམ་པར་རྟོག་པའི་ཡུལ་ཡིན་ནོ། ཞེས་པ་རང་བཞིན་ནོ། །འདོད་པའི་སྒྲས་
427



བརྗོད་པར་བྱ་བ་ཉིད་དགག་པར་མི་ནུས་པ་ཡིན་ན། འདོད་པའི་སྒྲས་བརྗོད་པར་བྱ་བའི་བརྗོད་རུང་དེ་
ཉིད་གནོད་པར་བྱེད་པར་འགྱུར་གྱི་གྲགས་པ་ཇི་ལྟར་གནོད་བྱེད་ཡིན་ཞེ་ན། དེའི་ལན་བཤད་པ། ཐ་
སྙད་ལས་ནི་སྐྱེས་པ་ཡི། །ཆོས་དེ་གྲགས་པའི་སྒྲ་ཡིས་བརྗོད། །མངོན་སུམ་སོགས་ཀྱིས་
གཞལ་བ་མང་། །འཇལ་བྱེད་སྒྲ་སྒྲོ་བཏགས་ནས་བརྗོད། །ཐ་སྙད་ནི་ཟླ་བ་ལ་སོགས་པའི་སྒྲ་
སྟེ་དེ་ཉིད་གྲགས་པ་དངོས་ཡིན་ནོ། །ཐ་སྙད་ལས་སྐྱེས་པ་ནི་དེ་དང་དེར་བརྗོད་རུང་སྟེ། བརྗོད་རུང་
དེ་ཉིད་གྲགས་པའི་ཡུལ་ལམ་གྲགས་རུང་ཡིན་ནའང་དེ་ཉིད་ལ་གྲགས་པའི་སྒྲ་ཡིས་བརྗོད་དེ་བརྗོད་རུང་་་་་
གིས་བསལ་བ་ཡིན་ཡང་གྲགས་པས་བསལ་ཞེས་བརྗོད་དེ། སྒྲ་མཉན་བྱ་མ་ཡིན་པ་ལ་མངོན་སུམ་གྱིས་
གཞལ་བྱ་མཉན་བྱར་གྲུབ་པས་བསལ་བ་ཡིན་གྱི་ཉན་ཤེས་ཀྱིས་བསལ་བ་མ་ཡིན་ཏེ་ཉན་ཤེས་དང་མཉན་་་
བྱ་མ་ཡིན་པ་མི་འགལ་བའི་ཕྱིར་རོ། །མཉན་བྱར་གྲུབ་པས་བསལ་བ་ལ་མངོན་སུམ་གྱིས་བསལ་ཞེས་
པའམ། རྗེས་དཔག་གི་གཞན་བྱ་སྒྲ་མི་རྟག་པར་གྲུབ་པས་བསལ་བ་ལ་རྗེས་དཔག་གིས་བསལ་ཞེས་པ་ལ་
སོགས་པ་གཞལ་བྱ་དེ་ལ་འཇལ་བྱེད་ཀྱི་སྒྲ་སྒྲོ་བཏགས་ནས་བརྗོད་པ་བཞིན་ནོ། །གྲགས་པ་དེས་དོན་
ཐམས་ཅད་ལ་ཇི་ལྟར་ཁྱབ་ཅེ་ན། དེ་ལ་བརྟེན་ནས་འབྱུང་བ་ཅན། །འདོད་པས་འཇུག་ཕྱིར་
དགག་མེད་པ། །བྱས་དང་མ་བྱས་པ་རྣམས་སུ། །སྣ་ཚོགས་རང་བཞིན་ཉིད་ཀྱིས་རུང༌། །
འཇིག་རྟེན་གྱི་ཐ་སྙད་དེ་ལ་བརྟེན་ནས་འབྱུང་བ་ཅན་དོན་དངོས་པོ་ལ་མི་ལྟོས་པར་སྐྱེས་བུའི་འདོད་པ་་་་་་
ཙམ་གྱིས་འཇུག་པའི་ཕྱིར། དོན་གང་ལ་ཡང་དགག་རུང་མེད་པས་སྔར་བརྡ་བྱས་པའི་དཀར་ཟླུམ་པ་
ལ་ཟླ་བ་དང་། སྔར་བརྡ་མ་བྱས་པའི་བུམ་པ་ལ་སོགས་པ་ལ་ཟླ་བ་ལ་སོགས་པའི་སྒྲ་སྣ་ཚོགས་པ་རྣམས་་
རང་བཞིན་ཉིད་གྱིས་རུང་ཞེས་པ་ནི་ཁོ་བོའི་བླ་མས་རང་བཞིན་ལྟ་བུར་རུང་ཞེས་བསྒྱུར་རོ། །
གཉིས་པ་མདོ་དང་སྦྱར་ཏེ་གཏན་ལ་དབབ་པ་ལ་གཉིས་ཏེ། སྤྱིར་བཏང་བ་དང༌། དམིགས་ཀྱིས་
བསལ་བའོ། །དང་པོ་ལ་གསུམ་སྟེ། བརྗོད་མི་རུང་སྒྲུབ་པ་ལ་རྗེས་དཔག་མེད་པ་དང་། བརྗོད་རུང་
སྒྲུབ་པ་ལ་རྗེས་དཔག་མེད་པ་དང་། བརྗོད་རུང་འགོག་པ་ལ་གནོད་པའི་རྗེས་དཔག་ཡོད་པར་བསྟན་
པའོ། །
དང་པོ་ལ་གསུམ་ལས། དང་པོ་གྲགས་པ་འགལ་བ་ལ་གནོད་པར་བསྟན་པ་ནི། མདོ་ལས་གང་ལ་
ཐུན་ མོང་མ་ཡིན་པའི་ཕྱིར་རྗེས་སུ་དཔག་པ་མེད་ལ། སྒྲ་ལས་བྱུང་བའི་གྲགས་པ་དང་འགལ་པའི་ དོན་
གྱིས་ན་བསལ་བ་དེ་ཡང་ཕྱོགས་མ་ཡིན་ནོ་ཞེས་འབྱུང་བ་ལ་སློབ་དཔོ་ན་གྱིས་འཆད་ཚུལ་གཉིས་མཛད་པ་་་
ལས། འཆད་ཚུལ་དང་པོ་ནི་བརྡ་སྤྲོད་པ་བ་དག་གིས། རི་བོང་ཅན་ཟླ་བའི་སྒྲས་བརྗོད་དུ་མི་རུང་སྟེ་
་
，
428



ཡོད་པའི་ཕྱིར་ཞེས་པའི་རྟགས་འདི་གྲགས་པ་དང་འགལ་བ་དང་ཐུན་མོང་མ་ཡིན་པར་བསྟན་པའི་ཕྱིར།
དོན་ཙམ་དང་ནི་རྗེས་འབྲེལ་ཅན། །བྱུང་བ་འམ་ནི་འབྱུང་འགྱུར་བ། །སྒྲ་ཡི་རུང་བ་ཉིད་
དེ་ཡིས། །མི་མཐུན་པ་དག་གནོད་པར་འགྱུར། །ཞེས་པ་ལ་སོགས་པ་ཚིགས་སུ་བཅད་པ་དྲུག་
གིས་གསུངས་ཏེ། རྟོག་པ་ལ་སྣང་བ་ལ་ཕྱི་རོལ་དོན་དུ་ཞེན་པའི་དོན་ཙམ་དང་ནི་རྗེས་སུ་འབྲེལ་བ་ཅན་
དཀར་ཟླུམ་པ་ལ་ཟླ་བ་ལ་སོགས་པའི་སྒྲ་སྔར་བྱུང་བའམ་བུམ་པ་ལ་ཟླ་བ་ལ་སོགས་པ་འབྱུང་བར་འགྱུར་ ་༌
བ། དོན་དེ་ལ་སྒྲ་སྣ་ཚོགས་པའི་རུང་བ་ཉིད་ཀྱི་གྲགས་པ་དེ་ཡིས་གྲགས་པ་དེ་དང་མི་མཐུན་པར་བརྗོད་
པ་བརྡ་སྤྲོད་པ་བ་དག་གི་ཟླ་བའི་སྒྲས་བརྗོད་དུ་མི་རུང་བར་དམ་བཅས་པ་དེ་ལ་གནོད་པར་འགྱུར་བ་ཡིན་
ནོ། །ཆོས་མཆོག་ལས་བྱུང་བ་ཟླ་བའི་སྒྲ་ལས་ཟླ་བ་ལྟ་བུ་དང༌། འབྱུང་བར་འགྱུར་བ་ཟླ་བའི་སྒྲ་ལ་བུམ་
པ་ཞེས་འབྱུང་ནའང་སྒྲ་ཐང་ལོག་གི་ཁྱད་པར་ཡིན་ནོ། །གང་དམ་བཅས་ཙམ་ཉིད་ན་འཇིག་རྟེན་ཐམས་
ཅད་ཀྱི་སྒྲ་ལས་བྱུང་བའི་ཚུལ་དང་འགལ་བར་གྲུབ་པ་དེ་ནི་གྲགས་པ་ཡིས་གནོད་པར་འགྱུར་བའི་ཕྱོགས་་་
ལྟར་སྣང་བ་ཡིན་ཏེ། མིའི་ཐོད་པ་གཙང་བར་དམ་བཅས་པ་བཞིན། དཀར་ཟླུམ་པ་ཟླ་བའི་སྒྲས་བརྗོད་
དུ་མི་རུང་བར་དམ་བཅས་པ་འདི་ཡང་དམ་བཅས་ཙམ་ཉིད་ན་འཇིག་རྟེན་ཐམས་ཅད་ཀྱི་སྒྲ་ལས་བྱུང་་་་་་
བའི་ཚུལ་དང་འགལ་བར་བརྗོད་པ་ཡིན་ནོ། །ཞེས་པ་རང་བཞིན་ནོ། །འདི་ནི་སྒྲ་ལས་བྱུང་བའི་གྲགས་
པ་དང་འགལ་བས་ན་བསལ་བ་དེ་ཡང་ཕྱོགས་མ་ཡིན་ནོ། །ཞེས་པའི་དོན་ཡིན་ནོ། །དཀར་ཟླུམ་པ་
ལ་ཟླ་བ་ལ་སོགས་པ་གྲགས་པ་ཡིན་དུ་ཚུད་ནའང་བུམ་པ་ལ་སོགས་ པ་ལ་ཟླ་བར་མ་གྲགས་པའི་ཕྱིར་གྲགས་
པར་མི་འཐད་དོ་ཞེ་ན། གྲགས་པ་མེད་ཀྱང་དངོས་པོ་ལ།། །རང་ཉིད་དེ་ཡི་སྟོབས་ཉིད་
ལས། །དེ་ལ་སྒྲ་ཀུན་འབྲེལ་དེས་ན། །དེ་ལ་དེ་ནི་གྲུབ་པ་ཡིན། །བུམ་པ་ལ་ཟླ་བ་ལ་སོགས་
པ་དངོས་སུ་གྲགས་པ་མེད་ཀྱང་རྟོག་ངོར་ཡོད་པའི་བུམ་པ་ལ་སོགས་པའི་དངོས་པོ་དེ་ལ་ཟླ་བ་ལ་སོགས་་་་
པའི་སྒྲས་བརྗོད་རུང་ཉིད་དུ་གྲུབ་ཅིང་། བརྗོད་རུང་དེའི་སྟོབས་ཉིད་ལས་བུམ་སོགས་དེ་ལ་ཟླ་བ་ལ་
སོགས་པའི་སྒྲ་ཀུན་འབྲེལ་བ་དེས་ན་བུམ་པ་ལ་སོགས་པ་དེ་ལ་ཟླ་བ་ལ་སོགས་པའི་སྒྲ་དེ་གྲུབ་པ་ཡིན་ནོ། །
གཞན་དུ་འདིར་ནི་གནོད་པ་ཡི། །གཏན་ཚིགས་ཐུན་མོང་མིན་མི་འགྱུར། །དངོས་སུ་གྲགས་
པ་མེད་ཀྱང་གྲགས་རུང་ཡོད་པ་ཙམ་གྱིས་གྲགས་པར་འགྱུར་བ་དེ་ལྟ་མ་ཡིན་ཞིང་གྲགས་པ་ལ་དངོས་སུ་མ་
གྲགས་ན་གྲགས་པར་མི་འ གྱུར་ན། བརྡ་སྤྲོད་པ་བས་རི་བོང་ཅན་ཟླ་བའི་སྒྲས་བརྗོད་དུ་མི་རུང་སྟེ་ཡོད་
པའི་ཕྱིར་ཞེས་གྲགས་པ་ལ་གནོད་བྱེད་དུ་བཀོད་པའི་གཏན་ཚིགས་འདི་ཐུན་མོང་མ་ཡིན་པ་ཉིད་དུ་མི་་་་་
འགྱུར་ཏེ། བུམ་པ་ལ་སོགས་པ་ཟླ་བར་དངོས་སུ་མ་གྲགས་པའི་དཔེ་དུ་མ་ཡོད་པའི་ཕྱིར་རོ། །
429



"༡ཥ
༣
.
གཉིས་པ་གྲགས་པ་ལ་གནོད་བྱེད་མེད་པར་བརྗོད་པ་ནི། གང་ལ་ཐུན་མོང་མ་ཡིན་ པའི་ཕྱིར་རྗེས་
སུ་དཔག་པ་མེད་ལ་ཞེས་བཤད་པའི་ཕྱིར། དེ་འགོག་རྗེས་དཔག་ལས་འགྱུར་ཏེ། །སྒྲ་དོན་ལ་
དབང་འཇུག་མེད་ཕྱིར། །གང་ལ་ཡོད་རྗེས་འགྲོ་མེད་དེར། །རྟགས་རྣམས་ཐུན་མོང་
མིན་ཉིད་ཅེས། །དེ་ལྟར་གཏན་ཚིགས་དཔེར་བརྗོད་པ། །འབྲས་བུ་དང་ནི་ལྡན་པར་།
འདོད། ་།སྒྲའི་དོན་གྱི་བརྗོད་རུང་དེ་འགོག་པར་བྱེད་ན་ནི་རྗེས་སུ་དཔག་པས་འགོག་དགོས་པར་
འགྱུར་ཏེ་ ཚད་མ་མ་ཡིན་ པས་དགག་པར་མི་ནུས་ལ་སྒྲའི་དོན་ལ་དབང་སྐྱེས་ཏེ་མངོན་སུམ་འཇུག་པ་མེད་་་
པའི་ཕྱིར་རོ། །རྗེས་སུ་དཔག་པས་ཀྱང་ དགག་པར་ནུས་པ་མ་ཡིན་ཏེ། བརྗོད་མི་རུང་སྒྲུབ་པར་བྱེད་
པ་ལ་རྟགས་སུ་གང་བཀོད་ཀྱང་ དཔེ་ལ་རྗེས་སུ་མི་འགྲོ་སྟེ་དཔེར་གང་བྱས་པ་དེ་ཡང་བརྗོད་རུང་དུ་གྲུབ་་་་་
པའི་ཕྱིར་རོ། །དངོས་པོ་ཐམས་ཅད་ལ་ཁྱབ་པའི་རྟགས་ཡོད་པ་དེ་དཔེ་གང་ལ་ཡང་རྗེས་སུ་འགྲོ་བ་མེད་
པར་བསྟན་པ་དེར་དེ་ལས་གཞན་པ་རྩོལ་བྱུང་ལ་སོགས་པའི་རྟགས་རྣམས་ཐམས་ཅད་ཐུན་མོང་མ་ཡིན་པ་
ཉིད་ཡིན་ནོ་ཞེས་རྟོགས་པར་འགྱུར་བས་ན། དེ་ལྟར་ཡོད་པའི་ གཏན་ཚིགས་ལ་དཔེར་བརྗོད་པ་འདི་
ནི་དགོས་པ་དང་ལྡན་པར་འདོད་པ་ཡིན་ནོ། །རྟགས་འདི་ཐུན་མོང་མ་ཡིན་པར་མི་འཐད་དེ། མི་
མཐུན་པའི་ ཕྱོགས་ལ་འཇུག་པའི་ཕྱིར་རོ་ཞེ་ན། ཐུན་མོང་མ་ཡིན་པ་ནི་གསུམ་སྟེ། མཐུན་ཕྱོགས་
དང་ཐུན་མོང་མ་ཡིན་པ་དང༌། མི་མཐུན་ཕྱོགས་དང་ཐུན་མོང་མ་ཡིན་པ་དང༌། གཉིས་ཀ་དང་ཐུན་
མོང་མ་ཡིན་ པ་སྟེ་འགལ་བ་དང༌། ཡང་དག་པ་དང༌། མ་ངེས་པ་མཉན་པར་བྱ་བ་ཉིད་ལྟ་བུའོ། །
འདིར་ནི་མཐུན་ཕྱོགས་དང་ཐུན་མོང་མ་ཡིན་པ་སྟེ་འགལ་བའོ། །དེ་བཞིན་དུ་ཐུན་མོང་བ་ལ་ཡང་
གསུམ་ཡིན་ནོ། །
གསུམ་པ་སྒྲུབ་བྱེད་ཡོད་པར་བསྟན་པ་ནི། སྒྲ་ནི་བརྡ་ལ་བརྟེན་པ་ཅན། །དེ་ཡང་འདོད་
ཙམ་བརྟེན་པ་ཡིན། །སྒྲ་ཡིས་གྲུབ་པ་མ་གྲུབ་མིན། །དེ་ལྟར་སྒྲ་བྱུང་གྲགས་པ་གསུངས། །
བརྗོད་རུང་དེ་ནི་དངོས་པོ་ཐམས་ཅད་ལ་མི་འགྲུབ་པ་མ་ཡིན་ཏེ། རྒྱུ་སྒྲ་ཙམ་ལས་འབྱུང་བའི་ཕྱིར་རོ། །
སྒྲ་ཙམ་དེ་ཡང་མི་འགྲུབ་པ་མ་ཡིན་ཏེ་བརྡ་ཙམ་ལས་འབྱུང་བའི་ཕྱིར་རོ། །བརྡ་དེ་ཡང་མི་འགྲུབ་་
པ་མ་ཡིན་ཏེ། བརྗོད་འདོད་ཙམ་ལས་འབྱུང་བའི་ཕྱིར་རོ། །བརྗོད་འདོད་དེ་ནི་དོན་ཐམས་ཅད་ལ་
དགག་ཏུ་མེད་པ་ཉིད་ཀྱིས་དོན་ཐམས་ཅད་ལ་གྲུབ་པ་ཡིན་ནོ། །དེའི་ཕྱིར་སློབ་དཔོན་གྱིས་སྒྲ་ལས་བྱུང་
བའི་གྲགས་པ་ཞེས་གསུངས་པ་ཡིན་ནོ། །གྲགས་པ་ལ་འགྲན་ཟླ་མེད་པར་སྟོན་པ། རྗེས་སུ་དཔག་
པས་བསྒྲུབ་རྣམས་ལ། །འགལ་ལ་འཁྲུལ་བ་མེད་པ་ཅན། །མེད་པར་སྟོན་ཡིན་དེ་ལྟ་
ལ་སང་
430



བུའི། །གྲགས་པ་རྗེས་དཔོག་ཡིན་ཕྱིར་རོ། །གྲགས་པ་ལ་གནོད་པར་བྱེད་པའི་འགྲན་ཟླ་མེད་པ་
ཡིན་ཏེ། རྗེས་སུ་དཔག་པས་བསྒྲུབས་པ་ཡིན་པའི་ཕྱིར་བྱས་པས་མི་རྟག་པ་བསྒྲུབས་པ་བཞིན་ནོ་ཞེས་པ་
འགལ་བའི་ཁྱབ་བྱ་དམིགས་པའོ། །རྗེས་སུ་དཔག་པས་བསྒྲུབས་པ་ལ་ཡང་འགྲན་ཟླ་ཡོད་པར་འགལ་བ་
མེད་དེ། ཡུལ་དུས་འགའ་ཞིག་ཏུ་བླུན་པོས་འགྲན་ཟླ་མ་མཐོང་ནའང་། ཡུལ་དུས་འགའ་ཞིག་ཏུ་མཁས་
པས་མཐོང་བ་སྲིད་པའི་ཕྱིར། དབང་པོས་ཡུན་རིང་པོ་ནས་བུ་མཐོང་བ་བཞིན་ནོ། །ཞེ་ན་ཆོས་ཅན་
གཅིག་ལ་རྟགས་མི་འདྲ་བ་གཉིས་ཀྱིས་བསྒྲུབ་པར་བྱ་བ་འགལ་བ་གཉིས་སྒྲུབ་པར་བྱེད་ན་ནི་འགལ་བ་ལ་་་
མི་འཁྲུལ་བ་ཡིན་པ་ལས་རྗེས་སུ་དཔག་པས་བསྒྲུབས་པ་རྣམས་ལ་འགལ་བ་ལ་མི་འཁྲུལ་བ་མེད་པར་སྟོན་་་
པ་ཡིན་ལ་ཡོད་པས་བརྗོད་རུང་སྒྲུབ་པ་དེ་ལྟ་བུའི་གྲགས་པ་ནི་རྗེས་སུ་དཔག་པ་ཡིན་པའི་ཕྱིར་བརྗོད་་་་་
རུང་དུ་སྒྲུབ་པ་ལ་ནི་རྗེས་དཔག་མེད་དེ། རྗེས་སུ་དཔག་པ་ནི་གཞལ་བྱ་མཐའ་གཅིག་ཏུ་ངེས་པ་ཡིན་
པའི་ཕྱིར་རོ། །རྗེས་སུ་དཔག་པ་ལ་འགྲན་ཟླ་མེད་པར་མ་ཟད་ཀྱི་མངོན་སུམ་ལ་ཡང་འགྲན་ཟླ་མེད་
དེ། གཉིས་ཀ་ཚད་མར་ཁྱད་པར་མེད་པའི་ཕྱིར་རོ། །
གཉིས་པ་བརྗོད་རུང་སྒྲུབ་པ་རྗེས་དཔག་མེད་པ་ལ་གཉིས་ལས། དང་པོ་རང་ལུགས་ནི། གང་
ན་འཇིག་རྟེན་བརྗོད་པ་ལ། །རྗེས་དཔག་མེད་པར་བརྗོད་པ་ཡིན། །ཡང་ན། གང་ལ་ཐུན་
མོང་མ་ཡིན་པའི་ཕྱིར་རྗེས་སུ་དཔག་པ་མེད་ལ་ཞེས་པའི་དོན་ནི། འཇིག་རྟེན་བརྗོད་པ་ནི་བརྗོད་རུང་
གི་གྲགས་པ་སྟེ། དེ་ལ་རྗེས་སུ་དཔག་པ་མེད་པར་བརྗོད་པ་ཡིན་ཏེ། ཕྱིར་རྒོལ་ལ་གྲུབ་པའི་དཔེ་མེད་
པའི་ཕྱིར་མཐུན་ཕྱོགས་ལ་རྗེས་སུ་འགྲོ་བ་བསྟན་པར་མ་ནུས་པས་ཐུན་མོང་མ་ཡིན་ པའོ། །དེ་ལ་ཇི་
ལྟར་དཔེ་མེད་ཅེ་ན། རི་བོང་ཅན་ཟླར་མེ་འདོད་པ། །མ་གྲགས་གང་ཞིག་འདོད་པར་འགྱུར། །
དེ་ཕྱིར་དེ་ལ་དཔེ་མེད་ཅན། །དེ་ནི་ཐུན་མོང་མ་ཡིན་འདོད། །བརྗོད་རུང་སྒྲུབ་པ་དེ་ལ་ནི་ཕྱིར་རྒོལ་
བརྡ་སྤྲོད་པ་བ་ལ་གྲུབ་པའི་ དཔེ་མེད་པ་ཡིན་ཏེ། རི་བོང་ཅན་ཡང་ཟླ་བར་མི་འདོད་པའི་ཕྱིར་རྒོལ་བ་དེ་
ལ་རི་བོང་ཅན་དེ་ལས་ གཞན་པ་ཟླ་བར་མ་གྲགས་པ་གང་ཞིག་ཟླ་བར་འདོད་པར་འགྱུར་ཏེ། གཞན་གང་
ཡང་ཟླ་བར་མི་འདོད་པ་དེའི་ཕྱིར་བརྗོད་རུང་དེ་སྒྲུབ་པ་ལ་དཔེ་མེད་པ་ཅན་ཡིན་པས་རྟགས་དེ་ནི་སྤྱིར་་་
རྒོལ་གྱི་བློ་ངོར་མཐུན་ཕྱོགས་དང་ཐུན་མོང་མ ཡིན་པར་འདོད་པའོ། །དེས་ན་རྗེས་སུ་དཔག་པ་
ལས། །གྲགས་པ་ཐ་དད་ཡུལ་ཅན་ཉིད། ་ །རྗེས་སུ་དཔག་པ་ལས་མ་ཡིན་གྱི་བརྡ་ཙམ་ལས་ཡིན་
པ་དེས་དངོས་པོ་སྟོབས་ཞུགས་ཀྱི་རྗེས་སུ་དཔག་པ་ལས་གྲགས་པ་ཐ་དད་པའི་ཡུལ་ཅན་ཡིན་ནོ། །དེས་
ན་དངོས་རྣམས་ཡོད་མེད་པའི། །རྗེས་སུ་འཇུག་ཅན་རྗེས་དཔག་ལས། །ཐ་དད་དེ་
43



དབང་མི་འཇུག་པ། །དེ་འདོད་ལས་སྐྱེས་ཡིན་ཞེས་བསྟན། །གྲགས་པ་དང་དངོས་པོ་སྟོབས་
ཞུགས་ཀྱི་རྗེས་དཔག་ཡུལ་ཐ་དད་པ་དེས་ན་བསྒྲུབ་པར་བྱ་བའི་དོན་དངོས་པོ་ཡོད་མེད་ཀྱི་རྗེས་སུ་འཇུག་་་
པ་ཅན་གྱི་ རྗེས་སུ་དཔག་པ་ལས་ ཐ་དད་པ་ཡིན་ཏེ། གྲགས་པའི་ཡུལ་དེ་ལ་དབང་པོ་ལས་སྐྱེས་པ་སྟེ་
མངོན་སུམ་མི་འཇུག་ཅིང་དེ་ནི་སྐྱེས་བུའི་འདོད་པ་ཙམ་ལས་སྐྱེས་པ་ཡིན་ཞེས་བསྟན་ཟིན་པ་ཡིན་ནོ། །
གལ་ཏེ་བརྗོད་རུང་སྒྲུབ་པ་ལ་རྗེས་དཔག་མེད་ན་འགལ་བ་ལ་ཇི་ལྟར་གནོད་པར་འགྱུར་ཞེ་ན། སྒྲ་ལས་
བྱུང་བའི་གྲགས་པ་ཉིད་ཀྱིས་བསལ་བ་ཡིན་ཏེ། འཇིག་རྟེན་ཐམས་ཅད་ལ་ཟླ་བར་གྲགས་པའི་ཕྱིར་
རོ། །
གཉིས་པ་གཞན་ལུགས་དགག་པ་ལ། འདོད་པ་བརྗོད་པ་ནི། རིགས་པའི་སྒོའི་འགྲེལ་བ་བྱེད་པ་
ཁ་ཅིག་ན་རེ། འཇིག་རྟེན་ན་ཟླ་བ་གཅིག་ལས་མེད་ལ་དེ་ནི་ཤེས་འདོད་ཡིན་པའི་ཕྱིར། རི་བོང་ཅན་
ཟླ་བར་སྒྲུབ་པ་འདི་ལ་དཔེ་མེད་པ་ཡིན་ནོ་ཞེ་ན། དཔེ་འདི་ཉིད་དབང་བྱས་ནས་ནི། །དེ་སྐད་
བཤད་མིན་མཚན་ཉིད་ཕྱིར། །དེ་བཞིན་ད་ཏྲིག་ཤིང་མིན་ཞེས། །བརྗོད་པ་ལ་ཡང་གནོད་
ཕྱིར་རོ། །རི་བོང་ཅན་ཟླ་བར་སྒྲུབ་པའི་དཔེ་འདི་ཁོ་ནའི་དབང་དུ་བྱས་ནས་ཐུན་མོང་མ་ཡིན་པ་མ་
ཡིན་ནོ། །ཞེས་དེ་སྐད་བཤད་པ་མ་ཡིན་གྱི། འདིར་ནི་གྲགས་པ་སྤྱིའི་མཚན་ཉིད་གཏན་ལ་འབེ བས་
པར་བྱེད་པའི་སྐབས་ཡིན་པའི་ཕྱིར་རོ། །རི་བོང་ཅན་ཟླ་བར་བརྗོད་དུ་མི་རུང་བ་ལ་གྲགས་པས་གནོད་
པར་འགྱུར་བ་དེ་བཞིན་དུ། ད་ཏྲིག་ཤིང་མ་ཡིན་ནོ་བརྗོད་པ་ལ་ཡང་གྲགས་པས་ གནོད་པའི་ཕྱིར་རོ། །
དེའི་གནོད་བྱེད་དེ་ཡང་ཐུན་མོང་མ་ཡིན་པར་འགྱུར་ཏེ། རི་བོང་ཅན་ཟླ་བར་མི་འདོད་པ་དེས་ཤ་པའང་
ཤིང་དུ་མི་འདོད་པར་འགྱུར་བའི་ཕྱིར་ད་ཏྲིག་ཤིང་མ་ཡིན་ནོ་ཞེས་བརྗོད་པ་ལའང་དཔེ་མེད་པར་འགྱུར་་་་
བ་ཡིན་ནོ། །དེའི་ཚེ་འཇིག་རྟེན་ན་ད་ཏྲིག་ལས་གཞན་པའི་ཤིང་ཡོད་ནའང་། བརྡ་སྤྲོད་པ་བ་འདི་
ལ་ནི་དཔེ་མེད་པ་ཁོ་ནར་འགྱུར་ཏེ་ཤིན་ཏུ་གྲགས་པའི་རི་བོང་ཅན་ཡང་ཟླ་བར་མི་འདོད་པའི་ཕྱིར་རོ། །
དོན་དམ་པར་དཔེ་མེད་པའང་མ་ཡིན་ཏེ། འདིར་ཡང་ག་བུར་དངུལ་སོགས་ལ། །འཇིག་རྟེན་
ན་ནི་མཐོང་བའི་ཕྱིར། །བརྡ་ལས་འཇུག་པར་འགྱུར་བ་ལ། །ཐུན་མོང་མིན་པ་ཉིད་ཀྱང་
ཅི། །རི་བོང་ཅན་ཟླ་བར་སྒྲུབ་པའི་སྐབས་འདིར་ཡང་ཆོས་ཅན་ནོ། །འགལ་བའི་ཐུན་མོང་མ་ཡིན་
པར་མི་འགྱུར་ཏེ། དམ་བཅའ་བའོ། །མཐུན་ཕྱོགས་ལ་འཇུག་པའི་ཕྱིར་བྱས་པས་མི་རྟག་པར་སྒྲུབ་
པར་བྱེད་པ་བཞིན་ནོ། །ཞེས་པ་འགལ་བའི་ཁྱབ་བྱ་དམི གས་པའོ། །མཐུན་ཕྱོགས་གང་ལ་འཇུག་ཅེ་
ན་ཡོས་སྦྱོར་གྱི་བསྟན་བཅོས་ལས་ག་པུར་ལ་ཟླ་བ་དང་། བཅུད་ལེན་གྱི་བསྟན་བཅོས་ལས་དངུལ་ཆུ་ལ་
432



ཟླ་བ་དང༌། བྲམ་ཟེའི་ཁྱེའུ་ལ་སོགས་པ་ལ་ཡང་ཟླ་བར་གྲགས་པའི་ཕྱིར་དེ་དག་མཐུན་ཕྱོགས་དེ་དག་
ལ་འཇུག་པར་བྱེད་པ་ཡིན་ནོ། །དེས་ན་གྲགས་པ་ནི་སྒྲ་ཡིན་ལ་སྒྲ་ནི་བརྡ་ཙམ་ལ་འཇུག་པར་འ གྱུར་
ཞིང་བརྡ་ནི་བརྗོད་འདོད་ཙམ་ལས་ཡིན་ལ་བརྗོད་འདོད་ནི་གང་ལ་ཡང་དགག་ཏུ་མེད་པའི་ཕྱིར་དངོས་པོ་
གང་ལ་ཡང་སྒྲ་མི་འཇུག་པ་མེད་པ་དེ་ལ་ཐུན་མོང་མ་ཡིན་པར་འགྱུར་བའི་གོ་སྐབས་མེད་དོ། །
གསུམ་པ་བརྗོད་རུང་འགོག་པ་ལ་གནོད་པའི་ རྗེས་དཔག་ཡོད་པར་བསྟན་པ་ནི། ག་པུར་དང་དངུལ་
ཆུ་ལ་སོགས་པ་ལ་ཟླ་བར་གྲགས་པ་ནི་མངོན་བརྗོད་མཁན་པོ་ལ་སོགས་པས་ཅི་རུང་རུང་དུ་བརྟགས་པ་་་༌་་
ཡིན་གྱི་ཟླ་བའི་སྒྲའི་བརྗོད་བྱ་དངོས་པོ་ལ་གནས་པ་མ་ཡིན་ནོ། །ཞེ་ན། གལ་ཏེ་ལ་ལར་དེ་གྲུབ་
ན། །དེ་ནི་དངོས་སྟོབས་ལས་གྲུབ་ཡིན། །གྲགས་གྲུབ་ཁས་ལེན་རི་བོང་ཅན། །མ་ཡིན་
པ་ལའང་བཟློག་མེད་ཕྱིར། །གལ་ཏེ་དཀར་ཟླུམ་པ་ལ་སོགས་པ་ལ་ལར་ཟླ་བའི་སྒྲ་དེ་རུང་ཞིང་གྲུབ་
པ་ཡིན་ལ་དེ་ལས་གཞན་དུ་མ་གྲུབ་ན་ནི་དཀར་ཟླུམ་པ་ལ་ཟླ་བའི་སྒྲ་དེ་དངོས་པོ་སྟོབས་ཞུགས་ཡིན་པར་་་་་
འགྱུར་ཏེ། དོན་དཀར་ཟླུམ་པ་ཡོད་མེད་ཀྱི་རྗེས་སུ་བྱེད་པའི་ཕྱིར། དཀར་ཟླུམ་པ་འཛིན་པའི་མིག་ཤེས་
བཞིན་ནོ། །ཞེས་པ་རང་བཞིན་གྱི་ ཐལ་བའོ། །ཟླ་བའི་སྒྲ་དེ་གྲགས་པ་ཙམ་གྱིས་གྲུབ་པར་ཁས་ལེན་
ན་བུམ་པའམ་ག་པུར་ལ་སོགས་པ་རི་བོང་ཅན་མ་ཡིན་པ་ལའང་བཟློག་ཏུ་མེད་པའི་ཕྱིར་ཐམས་ཅད་ལ་་་་་་
གྲུབ་པ་ཡིན་ནོ། །དཀའ་འགྲེལ་ན་འདི་མེད་དོ། །ག་པུར་དང་དངུལ་ཆུ་ལ་སོགས་པ་ལ་དཀར་བ་
དང་བསིལ་བ་རྒྱུ་མཚན་དུ་བྱས་ནས་ཟླ་བར་བརྗོད་པ་ཡིན་གྱི་དེས་ན་དེ་དཔེ་མ་ཡིན་ པས་ ཐུན་མོང་མ་ཡིན་
པ་ཉིད་དོ། །ཞེ་ན། དངོས་པོ་ལ་ནི་གྲུབ་པ་དེ། །རི་བོང་ཅན་ལའང་བཟློག་པ་མེད། །དངོས་
དེ་མེད་ན་རི་ཅན་ལ། །བཟློག་ཀྱང་ཉེས་པ་ཡོད་མ་ཡིན། །དཀར་བསིལ་ལ་སོགས་རྒྱུ་མཚན་
དུ་བྱས་ནས་ག་པུར་ལ་སོགས་པ་ལ་ཟླ་ བའི་སྒྲ་སྦྱར་བ་ཡིན་ན་ནི་རི་བོང་ཅན་ ལ་ཡང་ཟླ་བའི་སྒྲ་དེ་བཟློག་ཏུ་
མེད་པར་འགྱུར་ཏེ། རྒྱུ་མཚན་དཀར་བ་དང་བསིལ་བ་ལ་སོགས་པ་ཡོད་པའི་ ཕྱིར་རོ། །མཚན་མོ་
གསལ་བྱེད་བཞིན་ནོ། །གལ་ཏེ་དཀར་བསིལ་གྱི་དངོས་པོ་དེ་མེད་ན་རི་བོང་ཅན་ལ་རྒྱུ་མཚན་ཅན་གྱི་སྒྲ་
དེ་བཟློག་ཀྱང་ གྲགས་པའི་ གནོད་པའི་ཉེས་པ་ཡོད་པ་མ་ཡིན་ཏེ། ཟླ་བའི་སྒྲ་དེ་དཀར་བསིལ་གྱི་རྗེས་སུ་
བྱེད་པས་སོ། །དེས་ན་རྒྱུ་མཚན་ཅན་སྒྲའི་དོན་ནམ་ཞེས་འཆད་པར་འགྱུར་རོ། །མཛོད་མཛད་པས་
དེ་ནི། རྒྱུ་མཚན་ཅན་གྱི་སྒྲ་ཡུལ་ངེས་པར་བསྟན་པ་དང་། ཕྱི་མ་ནི་རྒྱུ་མཚན་མེད་པའི་སྒྲ་ཡུལ་མ་
ངེས་པར་བརྟན་པ་ཞེས་འཆད་དོ། །དེ་ཕྱིར་དངོས་མེད་ངེས་བརྡ་ཅན། །སྒྲ་ལས་བྱུང་བའི་
ཆོས་རྣམས་ཀྱི། །རུང་བ་དོན་རྣམས་ཉིད་ཡིན་ཏེ། །འདོད་ལ་གེགས་བྱེད་མེད་ཕྱིར་རོ། །
433



，
རྒྱུ་མཚན་ཅན་གྱི་སྒྲ་ཡུལ་ངེས་ཤིང་རྒྱུ་མཚན་མེད་པའི་སྒྲ་ཡུལ་མ་ངེས་པ་དེས་ན། ་དངོས་པོ་འདི་ལ་ནི་
སྒྲ་འདི འོ་ཞེས་ངེས་པ་མེད་པའི་ བརྡ་ཅན་ལས་བྱུང་བའི་ཆོས་རྣམས་ཀྱི་རུང་བ་ནི་བུམ་པ་ལ་སོགས་པའི་་་་༌
དོན་རྣམས་ལ་ཁྱབ་བྱེད་དུ་ཡོད་པ་ཡིན་ཏེ་སྒྲའི་རྒྱུ་བརྗོད་འདོད་ཀྱི་རྣམ་པར་རྟོག་པ་ནི་འཇུག་པ་ལ་གང་་་་་
གིས་ཀྱང་གེགས་བྱེད་པ་མེད་པའི་ ཕྱིར་རོ། །གལ་ཏེ་ལ་ལར་དེ་གྲུབ་ན། །དེ་ནི་དངོས་སྟོབས་ལས་
གྲུབ་ཡིན། །དཀར་བསིལ་ལ་སོ གས་པའི་རྒྱུ་མཚན་ཅན་ལ་ལར་ཟླ་བའི་སྒྲ་དེ་གྲུབ་ཅིང་དེ་ལས་གཞན་
དུ་མ་གྲུབ་ན་ཟླ་བའི་སྒྲ་དེ་དངོས་པོ་སྟོབས་ཞུགས་ཡིན་ པར་འགྱུར་རོ། །གྲགས་པས་གྲུབ་པར་ཁས་
ལེན་ན། །རི་བོང་ཅན་ལའང་བཟློག་མེད་ཕྱིར། །གྲགས་པ་ཙམ་གྱིས་གྲུབ་པར་ཁས་ལེན་ན་
གྲགས་པ་ནི་བརྗོད་རུང་ཡིན་ལ་དེ་ནི་རི་བོང་ཅན་ལ་ཡང་བཟློག་ཏུ་མེད་པའི་ཕྱིར་རོ། །ཡང་ན་རྒྱུན་
ལས། །རྟོག་པས་གྲུབ་པར་ཁས་ལེན་ན། །རི་བོང་ཅན་ལའང་བཟློག་མེད་ཕྱིར། །ཞེས་ཀྱང་འཆད་
དེ། རྒྱུ་མཚན་ཅན་གྱི་སྒྲ་དེས་དོན་དེ་མ་ཡིན་ པར་བཅད་པར་རྟོ གས་པ་ཡིན་པའི་ ཕྱིར་བརྗོད་པར་བྱ་བ་
ཉིད་ཡིན་ནོ་ཞེ་ན། དེ་ལྟ་ན་ཟླ་བའི་སྒྲ་དེས་ཀྱང་རི་བོང་ཅན་རྟོགས་པའི་ཕྱིར་ཟླ་བའི་སྒྲ་བཟློག་ཏུ་མེད་
པར་འགྱུར་རོ། །ཞེས་པའོ། །རུང་བ་ཉིད་དེ་འགོག་པ་ལ། །བརྡའ་འགོག་མེད་ལས་སྐྱེས་
པ་ཡི། །གྲགས་པ་ཞེས་བྱའི་རྗེས་སུ་དཔག །རུང་བ་ཡུལ་ཅན་གྱིས་གནོད་བྱེད། །གནོད་
པར་བྱེད་ཅེས་པ་ལ། གང་ལ་གནོད་པར་བྱེད་ཅེ་ན། །བརྡ་སྤྲོད་པ་བ་གང་ཞིག་བརྗོད་དུ་རུང་བའི་
གྲགས་པ་ཉིད་དེ་འགོག་པར་བྱེད་པ་ལའོ། །གང་གིས་གནོད་པར་བྱེད་ཅེ་ན། བརྗོད་རུང་ཡུལ་དུ་
བྱེད་པའི་ཡུལ་ཅན་གྲགས་པ་ཞེས་བྱ་བའི་རྗེས་སུ་དཔག་པས་ གནོད་པར་འགྱུར་རོ། །འདིས་ནི་བརྡ་
རྗེས་འཇུག་པ་ཡི། །སྒྲ་རྣམས་ལ་ནི་དོན་ངེས་པ། །ཡོད་མིན་ཞེས་བརྗོད་དེ་དག་རྣམས། །
དེར་འགོག་པ་ནི་འགལ་བ་ཡིན། །གྲགས་པ་འདོད་པའི་རྗེས་སུ་བྱེད་པར་བསྟན་པ་འདིས་ནི་བརྡ་
ཙམ་གྱི་རྗེས་སུ་འཇུག་པའི་སྒྲ་རྣམས་ལ་ནི་དོན་འདི་ལ་འདི་རུང་གི་འདི་མི་རུང་ཞེས་བྱ་བའི་དོན་ངེས་པ་་་
ཡོད་པ་མ་ཡིན་ནོ་ཞེས་བརྗོད་དེ། དེས་ན་ཟླ་བ་ལ་སོགས་པའི་སྒྲ་དེ་དག་རྣམས་དོན་དེ་དང་དེར་འགོག་
པ་ནི་གྲགས་པ་དང་འགལ་བ་ཡིན་ནོ། ། །
གཉིས་པ་དམིགས་ཀྱིས་བསལ་བ་ནི། བརྗོད་དུ་མི་རུང་བར་སྒྲུབ་པ་ཐམས་ཅད་ལ་གྲགས་པས་
གནོད་པར་འགྱུར་རམ་ཞེ་ན། དམིགས་ཀྱིས་བསལ་ཏེ། སྟོན་པ། དེས་ནི་རྒྱུ་མཚན་ཅན་སྒྲ་ཡི། །
དོན་ནམ་སྒྲ་རྣམས་ཀྱི་ནི་དོན། །དོན་དམ་པ་ཉིད་འགོག་པ་ལ། །གནོན་པ་མེད་པར་
བསྟན་པ་ཡིན། །སྒྲ་ལས་བྱུང་བའི་གྲགས་པ་ཡུལ་མ་ངེས་པར་བསྟན་པ་དེས་ནི་འཚེད་པར་བྱེད་པ་ལ་
སྒྲ
434་



འཚེད་པ་པོ་ལ་སོགས་པ་རྒྱུ་མཚན་ཅན་གྱི་སྒྲ་དེ་ནི་དོན་ཐམས་ཅད་ལ་རུང་བ་མ་ཡིན་ནོ་ཞེས་པ་དང༌།
སྒྲ་རྣམས་ཀྱི་བརྗོད་བྱའི་དོན་ནི་དོན་དམ་པ་རང་གི་མཚན་ཉིད་མ་ཡིན་ནོ་ཞེས་འགོག་པ་སྟེ། འདི་གཉིས་
ལ་ནི་གྲགས་པས་གནོད་པ་མེད་པར་བསྟན་པ་ཡིན་ནོ། །
གསུམ་པ་གྲགས་སོགས་རྗེས་དཔག་ལས་ཐ་དད་དུ་སྟོན་པའི་འཐད་པ་ནི། དེས་ན་ཁུལ་གྱི་ཁྱད་
པར་ནི། །བསྟན་ཕྱིར་གྲགས་པ་རྗེས་དཔག་ལས། །ཕྱི་རོལ་གྱུར་པ་མ་ཡིན་མང་། །ཐ་
དད་བྱས་ཡིན་སྔ་མ་བཞིན། །གྲགས་པའི་བསལ་བ་ནི་ཆོས་ཅན་ནོ། སྤྱིར་རྗེས་སུ་དཔག་པ་ཙམ་
ལས་ གཞན་དུ་གྱུར་པ་མ་ཡིན་ཡང་དངོས་པོ་སྟོ བས་ཞུགས་ཀྱི་ རྗེས་དཔག་ལས་བསལ་བ་ཐ་དད་པར་བྱས་་་་
པ་ཡིན་ཏེ་ཞེས་པ་ནི་དམ་བཅའ་བའོ། །དངོས་པོ་སྟོབས་ཞུགས་ཀྱི་རྗེས་དཔག་དངོས་པོ་ཡུལ་དུ་བྱེད་
པ་དེ་ལས་ཐ་དད་པའི་ཡུལ་གྱི་ཁྱད་པར་ཡོད་པར་བསྟན་པའི་ ཕྱིར་སྔ་མ་ཡིད་ཆེས་ཀྱི་བསལ་བ་དངོས་པོ་་་་
སྟོ བས་ཞུགས་ཀྱི་རྗེས་དཔག་ལས་ཐ་དད་དུ་བྱས་པ་བཞིན་ནོ་ཞེས་པ་རང་བཞིན་ནོ། །གྲགས་པའི་ཡུལ་
ནི་རང་མཚན་མ་ཡིན་ཞིང་སྒྲ་དོན་ཡིན་ པ་དེས་ན་ཡུལ་གྱི་ཁྱད་པར་བསྟན་པའོ། །ཆོས་མཆོག་ལ་
བརྡ་ལས་བྱུང་བའི་གྲགས་པས་གནོད་པ་ཡིན་པ་དེའི་ཕྱིར་ཞེས་བཤད་དོ། །གྲུབ་པ་ཐ་དད་བཤད་
པ་ལ། །དགོས་པ་ཡང་ནི་བསྟན་པ་ཡིན། །འདི་དག་རྒྱུ་དང་བཅས་པར་གསུངས། །མངོན་
སུམ་རྗེས་དཔག་གནོད་ལ་མིན། །ཞེས་པར་ཁོ་བོའི་བླ་མས་བསྒྱུར་ཏེ་ རྗེས་སུ་དཔག་པར་གྲུབ་པའི་
ཡིད་ཆེས་དང་གྲགས་པའི་བསལ་བ་གཉིས་པོ་དངོས་པོ་སྟོབས་ཞུགས་ཀྱི་རྗེས་དཔག་ལས་ཐ་དད་དུ་བཤད་་་
པ་ལ་དགོས་པ་ཡོད་པ་དེ་བསྟན་པའི་ཕྱིར་ཡིད་ཆེས་དང་གྲགས་པ་འདི་དག་ནི་སྒྲ་ནི་མཉན་པར་བྱ་བ་མ་་་
ཡིན་ནོ། །ཞེས་པ་མངོན་སུམ་གྱི་བསལ་བ་དང༌། བུམ་པ་ནི་རྟག་པའོ། །ཞེས་པ་ལྟ་བུ་རྗེས་དཔག་
གིས་ གནོད་པའི་ཁོངས་སུ་གཏོ གས་པ་མ་ཡིན་པར་དེ་གཉིས་ལས་ལོགས་སུ་གཞལ་བྱའི་དོན་ཅན་གྱི་ཚད་མ་
མེད་དོ་ཞེས་པ་དམ་བཅས་པ་ཙམ་གྱིས་འགལ་བ་དང༌། གང་ལ་ཐུན་མོང་མ་ཡིན་པའི་ཕྱིར་ཞེས་པ་ལ་
སོགས་པས་གྲགས་པའི་ བསལ་བ་སྟེ་དངོས་པོ་སྟོབས་ཞུགས་ཀྱི་རྗེས་སུ་དཔག་པ་ལས་ཐ་དད་དུ་སྟོན་པའི་་་
རྒྱུ་ནི་གཏན་ཚིགས་ཏེ་འཐད་པ་དང་བཅས་པར་ སློབ་དཔོན་རིགས་པར་སྨྲ་བ་དག་གི་གཙོ་བོར་གྱུར་པས་་་
གསུངས་པ་ཡིན་ནོ། །ཇི་ལྟར་གསུངས་ཤེ་ན་བདག་ཚད་མར་མི་སྟོན་ན་ཚིག་སྨྲ་བར་མི་འགྱུར་བ་དང༌།
བསྟན་བཅོས་ཚད་མར་མི་སྟོན་ན་དེའི་དོན་ལ་དཔྱོད་པ་མི་འཇུག་པ་དང༌། གྲགས་པ་ཚད་མ་མ་ཡིན་
ན་གྲགས་པས་གྲུབ་པ་རྗེས་དཔག་གིས་གྲུབ་པར་མི་འགྱུར་བ་ལས་གྲགས་པ་ཡིན་པར་གསུངས་པ་ཡིན་་་་་
ནོ། །
435



གསུམ་པ་མངོན་སུམ་ཚད་མའི་བསལ་བ་ལ། མཚན་ཉིད་ནི་དམ་བཅས་ཙམ་ཉིད་ན་མྱོང་བ་དང་
འགལ་བ་སྟེ་གསལ་བྱེད་པ་དག་གིས་སྒྲ་མཉན་བྱ་མ་ཡིན་པར་དམ་བཅས་པ་ལྟ་བུའོ། །དེ་གཏན་ལ་
དབབ་པའི་ཕྱིར། མངོན་སུམ་གྱིས་གནོད་འདི་ལ་ཡང༌། །སྒྲ་ནི་དུ་མའི་དངོས་ཉིད་དུ། །
གྲགས་པའི་ངོ་བོ་ཉིད་གང་ཞིག །སྣ་ཚོགས་སུ་ནི་སྣང་བ་ཡི། །བློ་ནི་སྐྱེ་བ་མེད་པའི་ཕྱིར། །
ཉན་ལ་གཉིས་མེད་སྣང་གྱུར་པ། །དེ་དོན་དོན་བཤད་དེ་ཉིད་ནི། །སྤོང་ན་མངོན་སུམ་
གྱིས་གནོད་འགྱུར། །མངོན་སུམ་གྱིས་གནོད་པ་སྟེ་བསལ་བ་འདི་ལ་སློབ་དཔོན་གྱིས་རྒྱས་པར་མ་
བཤད་ན་ཡང་། རྣམ་འགྲེལ་མཛད་པས་གཏན་ལ་འབེབས་པར་བྱེད་དེ། །ཅིའི་ཕྱིར་མཉན་པར་
བྱ་བ་མ་ཡིན་པར་དམ་བཅས་པ་མངོན་སུམ་གྱིས་གནོད་པ་ཡིན་རྔ་སྒྲ་སྒྲ་མ་ཡིན་ནོ་ཞེས་པ་ལ་ཡང་མངོན་་་་
སུམ་གྱིས་གནོད་པར་འགྱུར་བ་མ་ཡིན་ནམ་ཅིའི་ཕྱིར་མཉན་པར་བྱ་བ་སྨོས་ཞེ་ན། སྒྲ་ཞེས་བྱ་བ་དེ་ནི་
སྒྲའི་རི གས་དང་འབྲེལ་བ་ལ་སོགས་པ་ལྡོག་ཆོས་དུ་མའི་དངོས་པོ་རྣམས་ལ་གྲགས་པའི་ངོ་བོ་ཉིད་ཡིན་ལ།
རིགས་དང་འབྲེལ་བ་ལ་སོགས་པ་མ་ཡིན་ནོ་ཞེས་སྤོང་ཀྱང་མངོན་སུམ་གྱིས་མི་གནོད་པའི་ཕྱིར་ཉན་པ་་་་་་
པོའི་ཤེས་པ་གང་ཞིག་རིགས་དང་འབྲེལ་བ་དང་ཡོན་ཏན་ལ་སོགས་པ་སྣ་ཚོགས་སུ་སྣང་བའི་མངོན་སུམ་་་
གྱི་བློ་ནི་སྐྱེ་བ་སྲིད་པ་མེད་པའི་ཕྱིར་ཉན་པའི་ཤེས་པ་ལ་རིགས་དང་ཡོན་ཏན་ལ་སོགས་པ་ལྡོག་ཆོས་སྣ་་་་
ཚོགས་མེད་པར་སྣང་བར་གྱུར་པ་སྟེ་དབྱེར་མེད་པར་སྣང་བའོ། །ལྡོག་ཆོས་སྣ་ཚོ གས་མེད་པའི་དོན་
རང་མཚན་དེ་ཉན་པའི་ཤེས་པའི་ཡུལ་དུ་ཤེས་པར་བྱ་བའི་དོན་དུ་མངོན་སུམ་དོན་དང་ཞེས་སློབ་དཔོན་་་་
གྱིས་དོན་གྱི་སྒྲ་བཤད་པ་ཡིན་ པས་ཉན་པའི་ཤེས་པའི་ཡུལ་རང་མཚན་འདི་ཉིད་ནི་སྤོང་ན་མངོན་སུམ་་་་་
གྱིས་གནོད་པར་འགྱུར་བ་བསྟན་པ་ཡིན་ནོ། །
ངོ་བོ་དེ་ཉིད་དེ་ལ་དོན། །ལྷག་མ་ལྡོག་པའི་མཚན་ཉིད་ཅན། །སྤྱི་ནི་དངོས་མེད་ཇོ་བོ་
ཡིན། །དེ་ཕྱིར་དེ་དབང་སྤྱོད་ཡུལ་མིན། །ཉན་པའི་ཤེས་པ་ལ་སྣང་བའི་ངོ་བོ་དོན་རང་མཚན་
དེ་ཉིད་གང་ཡིན་པ་དེ་ལ་དོན་ཞེས་བྱ་བའི་སྒྲས་བསྟན་གྱི། ལྷག་མ་རི གས་དང་འབྲེལ་བ་ལ་སོགས་པ་
ནི་བློས་བརྟགས་པའི་ལྡོག་པའི་མཚན་ཉིད་ཅན་གྱི་སྤྱི་ཡིན་ལ། སྤྱི་དེ་ནི་ད བང་པོའི་ཤེས་པའི་སྤྱོད་ཡུལ་
མ་ཡིན་ཏེ། དངོས་པོ་མེད་པའི་ངོ་བོ་ཡིན་པ་དེའི་ཕྱིར་རི་བོང་གི་རྭ་བཞིན་ནོ། །ཞེས་པ་ཁྱབ་བྱེད་མ་
དམིགས་པ་སྟེ་ཆོས་ཅན་ནི་གཞན་གྱིས་ཁས་བླངས་པའོ། །
དེས་ན་སྤྱི་ཡི་ཆོས་རྣམས་ནི། །མངོན་སུམ་མིན་པར་གྲུབ་པའི་ཕྱིར། །སྤོང་དང་
གནོད་པ་ཡོད་མིན་ཞེས། །མཉན་བྱ་སྨོས་པས་བསྟན་པ་ཡིན། །སྤྱི་དབང་པོའི་
ས36



སྤྱོད་ཡུལ་མ་ཡིན་པ་དེས་ན་སྤྱིའི་ཆོས་སྒྲའི་རི གས་ལ་སོགས་པ་རྣམས་ནི་སྤོང་ཡང་མངོན་སུམ་གྱིས་གནོད་
པ་ཡོད་པ་མ་ཡིན་ཏེ། མངོན་སུམ་གྱི་ཡུལ་མ་ཡིན་པར་གྲུབ་པའི་ཕྱིར་སྟག་མགོ་དགུ་པའི་སྒྲ་དོན་བཞིན་
ནོ། །ཞེས་པ་འ གལ་བའི་ཁྱབ་བྱ་དམི གས་པའོ། །སྤྱི་སྤོང་པས་མངོན་སུམ་གྱིས་མི་གནོད་ཅིང་མངོན་
སུམ་གྱིས་གནོད་པའི་ཡུལ་དེ་དོན་རང་གི་མཚན་ཉིད་སྤོང་བ་ཞིག་དགོས་སོ་ཞེས་བསྟན་པའི་དོན་དུ་མཉན་
བྱ་ཞེས་སྨོས་པ་ཡིན་ནོ། །དེ་ལྟ་ན་མཉན་བྱ་ཞེས་སྨོས་ཅི་དགོས་སྒྲ་རང་གི་མཚན་ཉིད་མེད་དོ་ཞེས་དམ་
བཅས་ན་ཡང་མངོན་སུམ་གྱི་ཡུལ་སྤོང་བ་ཡིན་པའི་ཕྱིར་འདི་ཉིད་ཅིའི་ཕྱིར་དཔེར་མི་བརྗོད་མཉན་བྱ་་་་་
ཞེས་པ་དེ་ཡང་མཉན་བྱ་མ་ཡིན་པ་ལས་ལྡོག་པ་བརྗོད་པར་འགྱུར་བས་དོན་རང་གི་མཚན་ཉིད་རྟོ གས་་་་་
པར་མི་ནུས་སོ་ཞེ་ན། མཉན་བྱ་ཞེས་བྱ་བའི་སྒྲ་འདིས་ཀྱང་བརྗོད་པར་འདོད་པའི་ དབང་གིས་མངོན་
པར་བསམས་པའི་དོན་དོན་རང་གི་མཚན་ཉིད་རྟོ གས་པར་ནུས་པའི་ཕྱིར་སྐྱོན་མེད་དོ། །
རྣམ་ཀུན་བརྗོད་བྱའི་དངོས་མིན་ཕྱིར། །གྲུབ་པས་དེ་ལ་བརྟེན་ཕྱིར་དང༌། །དེ་ཡི་
སྟོབས་ཀྱིས་གནོད་པའི་ཕྱིར། །མཉམ་བྱ་དབང་པོའི་སྤྱོད་ཡུལ་བཤད། །དེ་ལྟ་ན་སྒྲ་རང་གི་
མཚན་ཉིད་ཅེས་པའི་སྒྲ་དེ་ཡང་། དོན་རང་གི་མཚན་ཉིད་རྗོད་པར་བྱེད་པ་ནི་མ་ཡིན་ཏེ་སྒྲ་ཐམས་ཅད་
ནི་སྤྱིའི་ཡུལ་ཅན་ཡིན་པའི་ཕྱིར་རོ། །སྒྲ་ཐམས་ཅད་སྤྱིའི་ཡུལ་ཅན་ཡིན་ནའང་སྒྲ་རང་གི་མཚན་ཉིད་ཞེས་
པ་དེ་དོན་རང་མཚན་དེར་ལྷག་པར་ཞེན་པའི་ ཕྱིར་དོན་རང་མཚན་དེ་ཉིད་གོ་བར་བྱེད་པ་ཡིན་ནོ། །ཞེ་
ན། དེ་ལྟ་ན་མཉན་བྱའི་སྒྲ་ཡང་ཉན་ཤེས་ཀྱི་ཡུལ་དུ་གྱུར་པ་དེ་རུ་ལྷག་པར་ཞེན་པས་ཉན་ཤེས་ཀྱི་ཡུལ་དེ་
རྟོ གས་པར་ནུས་ཏེ། མཉན་བྱ་ཞེས་པའི་སྒྲ་དེའི་སྒྲའི་རིགས་དང་འབྲེལ་བ་ཤེས་བྱ་ཉིད་ལ་སོགས་པའི་ལྡོག་
ཆོས་ཀྱི་རྣམ་པ་ཀུན་བརྗོད་བྱའི་དངོས་པོ་མ་ཡིན་གྱི་རང་མཚན་ཁོ་ན་བརྗོད་པའི་ཕྱིར་དང༌། གཞན་ཡང་
མཉན་བྱ་ཞེས་སྨོས་པས་ཉན་པའི་ཤེས་པའི་ཡུལ་སྒྲ་རང་གི་མཚན་ཉིད་ཚད་མས་གྲུབ་པའི་དོན་དེ་བསྟན་་་་་
པ་ཡིན་ལ་སྒྲ་རང་གི་མཚན་ཉིད་གང་ཡིན་པ་དེ་གྲུབ་པ་ནི་ཉན་པའི་ཤེས་པ་དེ་ལ་བརྟེན་པའི་ཕྱིར་དང་ཚད་
མས་གྲུབ་པ་དེའི་སྟོབས་ཀྱིས་མཉན་བྱ་མ་ཡིན་པ་ཉིད་ཀྱི་དམ་བཅའ་བ་ལ་གནོད་པའི་ཕྱིར་མཉན་བྱ་ཞེས་་་
བྱ་བའི་སྒྲ་དེས་ཚད་མས་གྲུབ་པའི་དོན་དབང་པོའི་སྤྱོད་ཡུལ་དེ་ཉིད་བཤད་པ་ཡིན་ནོ། །རྣམ་ཀུན་བརྗོད་
བྱའི་དངོས་མིན་ཕྱིར། །ཞེས་པ་ལ་མཛོད་ལས། སྒྲ་ཞེས་བྱ་བའི་སྒྲ་དེས་ཉན་ཤེས་ལ་སྣང་བའི་སྒྲ་
ཁྱད་པར་ཅན་དེ་རྣམ་པ་ཀུན་དུ་བརྗོད་པར་བྱ་བའི་དངོས་པོ་མ་ཡིན་པའི་ཕྱིར་མཉན་བྱ་སྨོས་སོ་ཞེས་་་་་་་
འཆད་ལ། སྐད་གཉིས་སྨྲ་བ་ཆེན་པོས་མཉན་བྱ་ཞེས་པས་རང་མཚན་དང་སྤྱི་མཚན་གྱི་ དངོས་པོ་ཀུན་
རྣམ་པ་ཀུན་ཏུ་བརྗོད་པར་བྱ་བ་མིན་པའི་ཕྱིར་ཞེས་གསུང་ངོ༌། །ཆོས་མཆོག་ལས་ རྣམ་ཀུན་ཏེ་རྣམ་པ་
ས3



EE
ཐམས་ཅད་ཀྱིས་སྒྲའི་ཐུན་མོང་མ་ཡིན་པའི་རང་བཞིན་དེ་བརྗོད་པར་བྱ་བའི་དངོས་པོ་མ་ཡིན་པ་དེའི་ཕྱིར་
མཉན་བྱའི་སྒྲ་བརྗོད་དོ་ཞེས་འབྱུང་སྟེ་རིགས་ལ་སོགས་པ་སྒྲ་ཐམས་ཅད་ཀྱིས་རང་མཚན་དེ་བརྗོད་པར་བྱ་
བ་མ་ཡིན་གྱི་མཉན་བྱའི་སྒྲས་རང་མཚན་བརྗོད་དོ་ཞེས་པའི་དོན་ཏོ། །
བཞི་པ་རྗེས་དཔག་དངོས་པོ་སྟོབས་ཞུགས་ཀྱི་བསལ་བ་ཞུགས་པའི་མཚན་ཉིད་ནི་དམ་བཅས་ཙམ་་་
ཉིད་ན་ཚུལ་གསུམ་དངོས་པོ་སྟོབས་ཞུགས་དང་འགལ་བར་གྲུབ་པའོ། །ཞེས་གསུངས་ནའང་འདི་བསལ་
བ་ཞུགས་པའི་དམ་བཅའ་བའི་མཚན་ཉིད་དུ་འགྱུར་གྱི་བསལ་བའི་མཚན་ཉིད་མ་ཡིན་ནོ། །བསལ་
བའི་མཚན་ཉིད་ནི་ཚུལ་གསུམ་དངོས་པོ་སྟོབས་ཀྱིས་ཞུགས་པ་གང་ཞིག་སྔར་དམ་བཅས་མ་ཐག་པ་དང་་་་
དེ་མ་ཐག་ཏུ་འགལ་བར་རྟོགས་པ་སྟེ་དཔེར་ན་གྲངས་ཅན་དག་བུམ་པ་ལ་སོགས་ཡོད་པར་གྲུབ་པ་ཡང་་་་་
རྟག་པར་འདོད་པ་ལྟ་བུའོ། །སྔ་མ་གསུམ་པོ་ཡང་དེ་བཞིན་ནོ། །དེ་ལྟ་ན་སྒྲ་རྟག་པར་དམ་འཆའ་
བ་ཡང་རྗེས་དཔག་གིས་བསལ་བར་འ གྱུར་རོ་ཞེ་ན། དེ་ལྟ་ན་སྒྲ་རྟག་པར་སྒྲུབ་པ་ལ་བྱས་པའི་ཕྱོ གས་་
ཆོས་མ་གྲུབ་པར་འགྱུར་ཏེ་བསལ་བོ་ཞུགས་པའི་ཕྱིར་རོ། །དེ་ལྟ་ན་འགལ་བའི་གཏན་ཚིགས་མ་ཡིན་
པར་འགྱུར་རོ་ཞེ་ནའང་། སྐྱོན་མེད་དེ། བུམ་པ་ལྟ་བུ་རྟག་པར་ལོག་རྟོ གས་ཀྱི་ཞེན་ཆུང་བ་དེ་དག་
རྟག་པར་དམ་བཅས་ན་ནི་སྔར་བཅས་མ་ཐག་པ་དང་དེ་མ་ཐག་ཏུ་འགལ་བར་རྟོགས་པའི་ཕྱིར་བསལ་བ་་་
ཞུགས་པས་ཕྱོགས་ལྟར་སྣང་བར་འགྱུར་བ་ཡིན་ལ། སྒྲ་ལྟ་བུ་རྟག་པའི་ལོག་རྟོགས་ཞེན་ཆེ་བ་དེ་དག་
རྟག་པར་དམ་བཅས་པ་ལ་ནི་དེ་མ་ཐག་ཏུ་དམ་བཅའ་དང་ཚད་མ་འགལ་བར་རྟོགས་པ་མེད་པའི་ཕྱིར་་་་་
ཕྱོགས་ལྟར་སྣང་ཡང་མ་ཡིན་ལ་འགལ་བའི་ གཏན་ཚིགས་སུ་ཡང་འ གྱུར་བ་ཡིན་ནོ། །དེ་ཉིད་ཀྱི་ཕྱིར་
སློབ་དཔོན་གྱིས་རྗེས་དཔག་གིས་བསལ་བའི་དཔེར་བརྗོད་པར་སྒྲ་རྟག་གོ་ཞེས་པ་ལ་དཔེར་མ་བརྗོད་པར་་
བུམ་པ་རྟག་གོ་ཞེས་པ་ལ་དཔེར་བརྗོད་པའི་ དགོངས་པ་ཡང་དེ་ཡིན་ནོ། །རྣམ་འགྲེལ་མཛད་པས་ལེའུ་
དང་པོར་རྗེས་སུ་དཔག་པ་གཏན་ལ་ཕབ་པ་ཉིད་ཀྱིས་རྗེས་སུ་དཔག་པའི་བསལ་བ་ཡང་རྟོགས་པར་་་་་་་
དགོངས་ནས་རྒྱུས་པར་མ་བཤད་པ་ཡིན་ནོ། ་ །དེ་ལྟ་ན་མངོན་སུམ་ཡང་མི་འཆད་པར་རིགས་སོ་ཞེ་ན་
ལོག་པར་རྟོ ག་པར་དོགས་པའི་ཕྱིར་བཤད་པ་ཡིན་ནོ། །
གཉིས་པ་གང་ལ་མ་བསལ་བ་ལ་གསུམ་ལས། དང་པོ་རང་གི་ཆོས་ཅན་སྨོས་པའི་དགོས་པ་ནི།
འོ་ན་བསལ་བ་བཞི་མ་ཞུགས་པ་ཞིག་ཕྱོགས་ཡིན་ནོ་ཞེས་སྨོས་པས་ཆོག་མོད། རང་རྟེན་ལའོ། །ཞེས་་
རང་གི་ཆོས་ཅན་སྨོས་པ་ལ་དགོས་པ་ཅི་ཡོད་ཆོས་ཅན་གཞན་ལ་གནོད་པ་ཡང་གནོད་པ་ཡིན་པའི་ཕྱིར་་་་་
རྣམ་པ་ཐམས་ཅད་དུ་གནོད་པ་ནི་སྒྲུབ་པར་མི་ནུས་པས་རྟགས་ཀྱི་ཡུལ་མེད་པས་ཕྱོགས་མ་ཡིན་པར་་་་་
E
,
438



-
。
。
:/
རིགས་སོ་ཞེ ན། ཀུན་ཏུ་རྒོལ་བ་བདག་ཉིད་ཀྱི། །བསྒྲུབ་བྱར་འདོད་པའི་ཆོས་གང་ཡིན། །
ཆོས་དེ་ལྡན་ལ་གནོད་འགྱུར་གྱི། །ཆོས་གཞན་གྱི་ནི་ཆོས་ཅན་མིན། །རྒོལ་བས་དམ་འཆའ་
བའི་སྐབས་ཀུན་ཏུ་རྒོལ་བ་བདག་ཉིད་ཀྱི་བསྒྲུབ་པར་བྱ་བར་འདོད་པའི་ཆོས་སྒྲ་ལ་མི་རྟག་པ་ལྟ་བུ་གང་་་་་་
ཡིན་པའི་ཆོས་དེ་དང་ལྡན་པའི་ཆོས་ཅན་ལ་གནོད་ན་གནོད་པར་འགྱུར་གྱི་རྒོལ་བ་རང་བསྒྲུབ་བྱར་མི་་་་་་
འདོད་པའི་ཆོས་ནམ་མཁའི་ཡོན་ཏན་ལ་སོགས་པ་གཞན་ གྱི་ཆོས་ཅན་ལ་གནོད་ཀྱང་ དམ་བཅལ་བའི་་་་་་
སྐྱོན་དུ་འགྱུར་བ་མ་ཡིན་ནོ། །གཞན་དུ་ཆོས་ཅན་གཞན་ལ་ནི། །གནོད་ཀྱང་འདི་ལ་ཅི་
ཞིག་བཀག །རང་གི་ཆོས་ཅན་ལ་གནོད་པ་དེ་ལས་གཞན་དུ་ཆོས་ཅན་གཞན་སྐབས་སུ་མ་བབ་པའི་
ཆོས་ཅན་ལ་གནོད་ཀྱང་ རང་གི་ཆོས་ཅན་འདི་ལ་རང་འདོད་པའི་ཆོས་ཅི་ཞིག་བཀག་སྟེ་ཅི་ཞིག་ཀྱང་ བཀག་
པ་མེད་པས་དམ་བཅའ་བ་ལ་བསལ་བ་ཞུགས་པའི་སྐྱོན་མ་ཡིན་ནོ། །རྒོལ་བ་རང་འདོད་པའི་ ཆོས་
ཅན་ལ་མ་བསལ་བ་ཞེས་བྱ་བའི་དོན་འདི་རྒོལ་བ་རང་ཉིད་འདོད་པ་བསྒྲུབ་བྱ་ཡིན་ནོ། ཞེས་བྱ་བ་
འདིས་རྟོགས་པའི་ཕྱིར་རང་གི་ཆོས་ཅན་ལ་ཞེས་སྨོས་པ་དོན་མེད་པ་མ་ཡིན་ནམ་ཞེ་ན།་ དོན་འདི་
མཚན་ཉིད་ཀྱིས་རྟོགས་ཀྱང་། །རང་གི་ཆོས་ཅན་སྨོས་པས་ནི། །ཆོས་ཅན་ལ་ནི་གནོད་
པས་ཀྱང་། །གནོད་འགྱུར་ཞེས་ནི་གྲུབ་དོན་ཏེ། །རང་འདོད་པའི་ཆོས་ཅན་ལ་མ་བསལ་བ་
ཞེས་བྱ་བའི་དོན་འདི་བསྒྲུབ་བྱའི་མཚན་ཉིད་རང་ཉིད་ཅེས་བྱ་བས་རྟོ གས་པར་ གྱུར་ཀྱང་ རང་གི་ཆོས་ཅན་
ཞེས་སྨོས་པས་ནི་ཆོས་ཅན་ལ་གནོད་པས་ཀྱང་དམ་བཅའ་བ་ལ་གནོད་པར་འགྱུར་རོ་ཞེས་གྲུབ་པའི་དོན་་་་
ཡིན་ནོ། །ཆོས་ཅན་ལ་གནོད་པས་ དམ་བཅའ་བ་ལ་གནོད་པར་ཇི་ལྟར་འགྱུར་ཞེ་ན། རྟེན་ནི་འགལ་
བར་གྱུར་པ་ཡིས། །དེ་བརྟེན་པ་ནི་འགལ་བའི་ཕྱིར། །ཆོས་ཅན་ལ་གནོད་པ་དེས་ཀྱང་ དམ་
བཅའ་བ་ལ་གནོད་པར་འ གྱུར་པ་ཡིན་ཏེ་རྟེན་ཆོས་ཅན་འགལ་ཞིང་བཀག་པར་གྱུར་ན་དེ་ལ་བརྟེན་པའི་
ཆོས་དེ་ཡང་བཀག་པར་འ གྱུར་བའི་ཕྱིར་བདག་བཀག་པ་ན་དེ་ལ་བརྟེན་པའི་ཆོས་རྟག་པ་བཀག་པ་བཞིན་
ནོ། །དམ་བཅའ་བ་ནི་ཚོགས་དོན་ཡིན་ལ་ཡ་གྱལ་བཀག་ན་ཚོགས་པ་ཡང་ཁེ གས་ པར་འགྱུར་བ་ཡིན་
ནོ། །གཞན་དུ་དེ་ལྟའི་རྣམ་ཅན་ཆོས། །བསྒྲུབ་བྱ་ཡིན་ཞེས་བརྗོད་པའི་ཕྱིར། །དེ་གནོད་
ཉིད་ཡིན་པར་སེམས་པ། །དེས་ན་རང་གི་ཆོས་ཅན་སྨོས། །རང་གི་ཆོས་ཅན་ཞེས་སྨོས་པ་
ལས་གཞན་དུ་མ་སྨོས་ན་ཆོས་ཅན་དེ་ལྟ་བུའི་རྣམ་པས་ཁྱད་པར་དུ་བྱས་པའི་ཆོས་འབའ་ཞིག་བསྒྲུབ་བྱ་་་༌་་
ཡིན་ཞེས་བརྗོད་པའི་ཕྱིར་ཆོས་དེ་ཁོ་ན་ལ་གནོད་པ་ཉིད་སྐྱོན་ཡིན་པར་སེམས་པར་འགྱུར་གྱི་ཆོས་ཅན་ལ་་་
གནོད་པ་སྐྱོན་དུ་མི་སེམས་པ་དེས་ན་རང་གི་ཆོས་ཅན་ཞེས་སྨོས་སོ། །
439



-
，
.
.
，
གཉིས་པ་དེ་ལ་བརྩད་པ་སྤང་བ་ནི། ཕྱོགས་ནི་ཚོགས་དོན་ཡིན་ལ་ཆོས་ཅན་ལ་གནོད་ན་ཚོགས་
དོན་ལ་གནོད་པར་འགྱུར་ བའི་ཕྱིར་ཆོས་ཅན་ལ་གནོད་ན་དམ་བཅའ་ལ་གནོད་པ་འདི་ཡང༌། ཕྱོགས་
ལ་གནོད་པ་དམ་བཅའི་སྐྱོན་དུ་བསྟན་པ་འདིས་དོན་གྱིས་གྲུབ་པ་མིན་ནམ་ཅིའི་ཕྱིར་རང་གི་ཆོས་ཅན་་
སྨོས་ཞེ་ན། བདེན་ཏེ་འགའ་ཞིག་ཆོས་ཅན་ནི། །འབའ་ཞིག་བཀག་པ་ལ་ཡང་ནི། །སྐྱོན་
དང་ལྡན་པར་ཁས་ལེན་ཏོ། །ཕྱོགས་ལ་གནོད་ན་དམ་བཅའ་བའི་སྐྱོན་དུ་བསྟན་པ་འདིས་ཆོས་
ཅན་ལ་གནོད་པ་དམ་བཅའ་བའི་སྐྱོན་དུ་དོན་གྱིས་གྲུབ་པ་བདེན་ནའང་། རྒོལ་བ་འགའ་ཞིག་བསྒྲུབ་
པར་བྱ་བ་ལ་གནོད་པ་མེད་ཀྱང་ཆོས་ཅན་རྐྱང་པ་འབའ་ཞིག་བཀག་པ་ལ་ཡང་དམ་བཅའ་བ་སྐྱོན་དང་་་་
ལྡན་པར་ཁས་ལེན་པར་བྱེད་པས་དེའི་ལོག་པར་རྟོགས་པ་དགག་པའི་དོན་དུ་རྒོལ་བ་རང་བསྒྲུབ་བྱ་་་་་་
འདོད་པའི་ཆོས་དེ་དང་ལྡན་པའི་ཆོས་ཅན་ལ་གནོད་ན་དམ་བཅའ་བའི་སྐྱོན་ཡིན་གྱི་ཆོས་ཅན་རྐྱང་པ་་་་༌་
བཀག ཀྱང་ དམ་བཅའ་བའི་སྐྱོན་མ་ཡིན་པར་བསྟན་པའི་དོན་དུ་རང་གི་ཞེས་བསྟན་པ་ཡིན་ནོ། །འོ་
ན་ཆོས་ཅན་རྐྱང་པ་བཀག་པ་སྐྱོན་མ་ཡིན་ནམ་ཞེ་ན། དེ་ནི་གཏན་ཚིགས་ཀྱི་སྐྱོན་ཡིན་གྱི་དམ་བཅའ་
བའི་སྐྱོན་མ་ཡིན་ནོ། །ཆོས་ཅན་རྐྱང་པ་བཀག་པ་དམ་བཅས་པའི་སྐྱོན་དུ་འདོད་པ་ཇི་ལྟ་བུ་ཞིག་ཅེ་
ན། དཔེར་ན་མཁའ་སོགས་གཞན་དག་གིས། །སྔོན་མེད་རང་བཞིན་བསྐྱེད་མེད་མིན། །
ཅིག་ཅར་སྒྲ་སོགས་རྒྱུ་མིན་ཕྱིར། །ཞེས་བཤད་པ་ལ་སུན་འབྱིན་པ། དེ་བཞིན་མཁའ་
སོགས་ཆོས་ཅན་གྱི། །ངོ་བོའང་དངོས་མེད་ཅེས་བརྗོད་བཞིན། །ཆོས་ཅན་རྐྱང་པ་བཀག་
པ་སྐྱོན་དུ་འདོད་པ་དཔེར་བརྗོད་ན་མཁའ་སོགས་ནི་ཆོས་ཅན་ནོ། །རྐྱེན་གཞན་དག་གིས་སྔོན་མེད་
པའི་ རང་བཞིན་སྐྱེད་དུ་མེད་པ་ཡིན་ཏེ། ཞེས་བྱ་བ་ནི་དམ་བཅའ་བའོ། ཅིག་ཅར་སྒྲ་སོགས་ཀྱི་རྒྱུ་མ་
ཡིན་པའི་ཕྱིར་ཞེས་པ་རྟགས་སུ་བཀོད་པའོ། །ནམ་མཁའི་སོགས་པ་ནི་ཕྱོགས་དང་དུས་ལ་སོགས་པའོ། །
བསྒྲུབ་པར་བྱ་བ་ནི་རྒྱུན་ལས། ལྷན་ཅིག་བྱེད་པའི་རྐྱེན་གཞན་དག་གིས་སྔོན་མེད་པའི་ རང་བཞིན་
བསྐྱེད་དུ་མེད་ པ་མ་ཡིན་ པ་ནི་སྔོན་མེད་པའི་ རང་བཞིན་བསྐྱེད་དུ་ཡོད་ པའོ། །ཞེས་འདོད་ལ་ཤཀྱ་བློས་
སྔོན་མེད་རང་བཞིན་བསྐྱེད་དུ་མེད་པ་དམ་བཅའ་བར་འདོད་པའོ། །ཅིག་ཅར་སྒྲ་སོགས་ ཀྱི་རྒྱུ་མ་ཡིན་
པ་ནི་ནམ་མཁའ་རྟག་པར་ གྱུར་པ་དེའི་ཚེ་རྒྱུ་རྟག་ཏུ་ཉེ་བའི་ ཕྱིར་སྒྲ་རྣམས་ཅིག་ཅར་དུ་སྐྱེ་བར་འགྱུར་བར་
རི གས་པ་ལས་ཅིག་ཅར་མི་སྐྱེ་བའི་ཕྱིར་རོ། །སོགས་པའི་ སྒྲས་ཕྱོགས་རྣམས་ཤར་ལ་སོགས་པའི་ཤེས་
པ་བསྐྱེད་པའི་རྒྱུ་མ་ཡིན་པའི་ཕྱིར་དང༌། དུས་ཀྱང་ཅིག་ཅར་དུ་མ་འོངས་པ་ལ་སོགས་པའི་ཤེས་པ་
བསྐྱེད་པའི་རྒྱུ་མ་ཡིན་པའི་ཕྱིར་རོ་ཞེས་པ་ལ་སོགས་པ་གཟུང་ངོ༌། །དེ་སྐད་བརྗོད་པ་ལ་ཕྱིར་རྒོལ་བས་
440



སུན་འབྱིན་པའི་ཚིག་སྨྲས་པ་ཅིག་ཅར་སྒྲ་སོགས་ཀྱི་རྒྱུ་མ་ཡིན་པ་ལྟར་རིམ་གྱིས་ཀྱང་སྒྲ་སོགས་ཀྱི་རྒྱུ་མ་ཡིན་
པར་བསམས་ནས། རྟག་པ་རིམ་དང་ཅིག་ཅར་གྱིས་དོན་བྱེད་པས་སྟོང་པ་དེས། བསྒྲུབ་པར་བྱ་བ་
སྔོན་མེད་པའི་རང་བཞིན་བསྐྱེད་དུ་མེད་པ་དངོས་མེད་སྒྲུབ་པར་འདོད་ཅིང་རྟགས་དེས་བསྒྲུབ་བྱའི་ཆོས་་་
དངོས་མེད་སྒྲུབ་པར་བྱེད་པ་ལྟར་ནམ་མཁའ་ལ་སོགས་པ་ཆོས་ཅན་གྱི་ངོ་བོ་ཡང་དངོས་མེད་དུ་བསྒྲུབ་་་་་
པར་འགྱུར་ལ་དེ་ལྟ་ན་ཆོས་ཅན་བཀག་པས་ དམ་བཅའ་བའི་སྐྱོན་དུ་འགྱུར་རོ་ཞེས་བརྗོད་པ་བཞིན་ནོ། །
དེ་ལྟར་འདོད་པའི་བསྒྲུབ་བྱ་ལ། །གནོད་པ་འགའ་ཡང་མེད་པ་ཉིད། །དེ་ལྟར་འདོད་པའི་
བསྒྲུབ་པར་བྱ་བ་སྔོན་མེད་པའི་རང་བཞིན་བསྐྱེད་དུ་མེད་པ་མ་ཡིན་པ་དེ་ལ་རྟགས་ཅིག་ཅར་སྒྲ་སོགས་ཀྱི་་
རྒྱུ་མ་ཡིན་པ་ཉིད་ཀྱིས་གནོད་པ་འགའ་ཡང་མེད་པ་ཉིད་དེ། རྟགས་ཅིག་ཅར་སྒྲ་སོགས་ཀྱི་རྒྱུ་མ་ཡིན་
པ་དེ་ལྟར་རིམ་གྱིས་ཀྱང་སྒྲ་སོགས་ཀྱི་རྒྱུ་མ་ཡིན་པར་མི་འདོད་ཀྱི། ཅིག་ཅར་སྒྲ་སོགས་ཀྱི་རྒྱུ་བྱེད་པ་རྣམ་
པར་བཅད་པ་ཙམ་དུ་འདོད་པའི་ཕྱིར་རོ། །རྟགས་འདིས་ཆོས་ཅན་བཀག་པ་ཡང་མ་ཡིན་ཏེ། དངོས་
པོར་གྱུར་པའི་ནམ་མཁའ་ཆོས་ཅན་དུ་མི་འདོད་ཀྱི། ། ཐ་སྙད་པའི་ནམ་མཁའ་ཙམ་དེ་ལ་ནི་ཅིག་ཅར་སྒྲ་
སོགས་ཀྱི་རྒྱུ་མ་ཡིན་ པས་མི་གནོད་པའི་ཕྱིར་རོ། །རྒྱན་མཛད་པས་མཁའ་སོགས་ནི་མི་རྟག་པའི་ནམ་
མཁའ་སྟེ་ཆོས་ཅན་ནོ། ། སྔོན་མེད་པའི་རང་བཞིན་བསྐྱེད་དུ་མེད་པ་མ་ཡིན་ པ་ནི་སྔོན་མེད་པའི་ རང་
བཞིན་བསྐྱེད་དུ་ཡོད་པ་སྟེ། མི་རྟག་པ་ཡིན་ཏེ་ཞེས་དམ་བཅའ་བའོ། །དེ་ལ་གཞན་དག་ན་རེ།
རྟགས་ཅིག་ཅར་སྒྲ་སོགས་རྒྱུ་མིན་དེ་ཆོས་ཅན་མི་རྟག་པའི་ནམ་མཁའ་ལ་གནོད་པའི་ཕྱིར་དམ་བཅའ་བ་་་
སྐྱོ་་ ཅན་དུ་འདོད་པའོ་ཞེས་འཆད་དོ། །དེ་ལྟ་ནའང་ཅིག་ཅར་སྒྲ་སོགས་ཀྱི་རྒྱུ་མ་ཡིན་ པ་དེ་ལྟར་རིམ་
གྱིས་སྒྲ་སོགས་ཀྱི་རྒྱུ་མ་ཡིན་པར་མི་འདོད་པས་རྟགས་དེས་མི་རྟག་པའི་ནམ་མཁའ་བཀག་ཀྱང་སྐྱོན་མེད་་་་
དེ་ཆོས་ཅན་མི་རྟག་པའི་ནམ་མཁའ་མ་ཡིན་པས་སོ། །འདིས་ནི་གཉིས་ཀ་བསྒྲུབ་བྱ་ཉིད། །ཡིན་
ན་ཆོས་ཅན་ལ་གནོད་གང་། །བསྒྲུབ་པར་བྱ་བའི་ཆོས་འགོག་པས། །དེ་ལ་གནོད་ཅེས་
བསྟན་པ་ཡིན། །རང་གི་ཆོས་ཅན་ལ་གནོད་ན་དམ་བཅའ་བ་ལ་གནོད་པར་བསྟན་པ་འདིས་ནི་
གཉིས་ཀ་སྟེ་ཆོས་དང་ཆོས་ཅན་གྱི་ཚོགས་དོན་བསྒྲུབ་བྱ་ཉིད་ཡིན་པས་ན་རང་གི་ཆོས་ཅན་ལ་གནོད་པ་་་་་
གང་ཡིན་པ་དེས་ཀྱང་བསྒྲུབ་པར་བྱ་བའི་ཆོས་འགོག་པར་འགྱུར་བས་དམ་བཅའ་བ་དེ་ལ་གནོད་པར་་་་་
འགྱུར་རོ་ཞེས་བསྟན་པ་ཡིན་ནོ། །གང་ཡ་གྱལ་ལ་གནོད་པ་དེས་ནི་ཚོགས་དོན་ལ་ཡང་གནོད་པར་
འགྱུར་བ་ཡིན་ཏེ་བསྒྲུབ་བྱའི་ཆོས་ལ་གནོད་པས་ཕྱོགས་ལ་གནོད་པ་བཞིན། རང་འདོད་པའི་ཆོས་ཅན་
ལ་གནོད་པ་འདི་ཡང་ཕྱོགས་ཀྱི་ཡ་གྱལ་ལ་གནོད་པ་ཡིན་ནོ་ཞེས་པ་རང་བཞིན་ནོ། །དེ་ལྟ་ཉིད་དུ་
441



ཆོས་ཅན་ཡང་། །བསྒྲུབ་བྱ་ཉིད་ཕྱིར་འབའ་ཞིག་མིན། །ཆོས་ཅན་རྐྱང་པ་བཀག་པ་བསྒྲུབ་
བྱའི་སྐྱོན་ཡིན་པ་དེ་ལྟ་ཉིད་དུ་ཆོས་ཅན་ཡང་བསྒྲུབ་པར་བྱ་བ་ཉིད་དུ་འགྱུར་རོ། །ཆོས་ཅན་བསྒྲུབ་པར་
བྱ་བ་མ་ཡིན་ན་ནི་ཆོས་ཅན་ལ་གནོད་ཀྱང་བསྒྲུབ་པར་བྱ་བ་ལ་གནོད་པར་མི་རི གས་ཏེ། བསྒྲུབ་བྱ་མ་
ཡིན་པ་ལ་གནོད་པ་བསྒྲུབ་བྱའི་སྐྱོན་མ་ཡིན་པའི་ཕྱིར་རོ། །ཆོས་ཅན་བསྒྲུབ་བྱ་ཡིན་ན་ནི་གྲུབ་ཟིན་པ་
མ་ཡིན་པར་འགྱུར་རོ། །དེའི་ཕྱིར་ཆོས་ཅན་རྐྱང་པ་འབའ་ཞིག་པ་བཀག་ཀྱང་ དམ་བཅའ་བའི་སྐྱོན་
མ་ཡིན་ནོ། །ཆོས་ཅན་གྲུབ་ཟིན་པ་ཡིན་ནའང་སྒྲ་མི་རྟག་པས་ཁྱད་པར་དུ་བྱས་པར་མ་གྲུབ་པས་མི་
རྟག་པས་ཁྱད་པར་དུ་བྱས་པར་སྒྲུབ་པར་བྱེད་པ་ཡིན་ནོ། །གལ་ཏེ་སྐབས་ཀྱི་ཆོས་ཅན་ལ་གནོད་པས་
ཆོས་ལ་གནོད་པ་དེ་ལྟ་ན། གྲངས་ཅན་བདེ་སོགས་ཆ་མཉམ་པའི་ གཙོ་བོ་སྒྲ་སོགས་ཀྱི་རྒྱུར་འདོད་པ་
ལ། སངས་རྒྱས་པས་གནོད་བྱེད་བརྗོད་པའི་རྟགས་བདེ་སོགས་ནི་ཆོས་ཅན་ནོ། །རྐྱེན་གཞན་གྱིས་
སྔོན་མེད་པའི་ རང་བཞིན་བསྐྱེད་ནུས་མ་ཡིན་པ་མ་ཡིན་ཏེ། དམ་བཅའ་བའོ། །ཅིག་ཅར་སྒྲ་སོགས་
ཀྱི་རྒྱུ་མིན་པའི་ཕྱིར་ཞེས་པ་ནི་རྟགས་སོ། །བདེ་བ་ལ་སོགས་པའི་སོགས་ པས་ནི་སྡུག་བསྔལ་དང་
བ ཏང་སྙོམས་བསྡུས་ཏེ་དེ་དག་ཆ་མཉམ་པའི་གཙོ་བོ་རྐྱེན་གཞན་གྱིས་སྔོན་མེད་པའི་རང་བཞིན་བསྐྱེད་
ནུས་མིན་པ་མ་ཡིན་པ་ནི་སྔོན་མེད་ཀྱི་རང་བཞིན་གསར་དུ་བསྐྱེད་པའི་མི་རྟག་པ་ཡིན་ཏེ། སྔོན་མེད་
པའི་ རང་བཞིན་བསྐྱེད་ནུས་མིན་པ་ནི་རྟག་པ་ཡིན་ལ་དེ་མ་ཡིན་པ་ནི་མི་རྟག་པ་ཁོ་ནར་འགྱུར་ཏེ་རྣམ་པ་
གཞན་མེད་པའི་ཕྱིར་རོ། །རྟགས་འདི་ཡང་སྔ་མ་བཞིན་དུ་བསྒྲུབ་པར་བྱ་བ་གཙོ་བོ་སྔོན་མེད་པའི་
རང་བཞིན་བསྐྱེད་ནུས་མིན་པ་མ་ཡིན་པའི་མི་རྟག་པ་སྒྲུབ་པ་ན་ཆོས་ཅན་བདེ་སོགས་རྟག་པ་དེ་ཡང་་་་་་་
བཀག་པའི་ཕྱིར་རང་གི་ཆོས་ཅན་ལ་གནོད་པས་དམ་བཅའ་བའི་སྐྱོན་དུ་འགྱུར་རོ་ཞེས་སུན་འབྱིན་པར་་་་་
བྱེད་དེ། དེ་ལ་འགའ་ཞིག་གིས་བརྗོད་པ་གལ་ཏེ་སྔར་བཀོད་པའི་གཏན་ཚིགས་འདི་ལ། ཆོས་ཅན་
བདེ་སོགས་ལ་གཏན་ཚིགས་ཅིག་ཅར་སྒྲ་སོགས་ཀྱི་རྒྱུ་མ་ཡིན་པ་དེ་གྲུབ་པར་ངེས་ན་བསྒྲུབ་པར་བྱ་བ་མི་
རྟག་པ་ཉིད་དང་འགལ་བས་མི་མཐུན་ཕྱོགས་རྟག་པ་སྒྲུབ་པར་བྱེད་པ་འགལ་བར་འགྱུར་བ་ཉིད་ཡིན་་་
ཏེ་མི་འདོད་པའི་དོན་སྒྲུབ་པར་བྱེད་པའི་ཕྱིར་རོ་ཞེས་ཟེར་རོ། །རིམ་བཞིན་བྱེད་དང་མི་རྟག་
ཉིད། །འགལ་བ་མེད་ཕྱིར་མི་མཐུན་ཕྱོགས། །ལྡོག་ལ་ཐེ་ཚོམ་ཟ་བས་ན། །འདི་ནི་ལྷག་
ལྡན་ཁྱད་པར་འདོད། །ཅིག་ཅར་སྒྲ་སོགས་ཀྱི་རྒྱུ་མ་ཡིན་པ་ནི་རིམ་གྱིས་དོན་བྱེད་པའང་ཡིན་ལ་རིམ་
གྱིས་དོན་བྱེད་པ་དང་མཐུན་ཕྱོགས་མི་རྟག་པ་ཉིད་འགལ་བ་མེད་པའི་ཕྱིར་འདི་ལ་འགལ་བའི་གཏན་་་་་་
ཚིགས་སུ་འགྱུར་བའི་གོ་སྐབས་མེད་དོ། །གང་མཐུན་ཕྱོགས་དང་འགལ་བ་མེད་པ་དེ་ནི་འགལ་བའི་
442



གཏན་ཚིགས་མ་ཡིན་ཏེ་དུ་བས་མེ་སྒྲུབ་པ་བཞིན། ཅིག་ཅར་སྒྲ་སོགས་ཀྱི་རྒྱུ་མ་ཡིན་ པས་མི་རྟག་པ་སྒྲུབ་་
པ་འདི་ཡང་མཐུན་ཕྱོགས་དང་འགལ་བ་མེད་དོ་ཞེས་པ་ཁྱབ་བྱེད་མ་དམིགས་པའོ། །འོ་ན་རྟགས་འདི་
ཇི་ལྟ་བུ་ཡིན་ཞེ་ན། རྟགས་འདི་ནི་ཆོས་ཅན་ནོ། །ལྷག་ལྡན་གྱི་ཁྱད་པར་ཡང་དག་གི་ལྷག་ལྡན་ཡིན་
ཏེ་ཞེས་པ་ནི་དམ་བཅའ་བའོ། །ཕྱོགས་ཆོས་གྲུབ་ཅིང་མཐུན་ཕྱོགས་ལ་མཐོང་ཡང་མི་མཐུན་ཕྱོགས་
ལས་ ལྡོག་པར་ཐེ་ཚོམ་ཟ་བའི་ཕྱིར། ཕྲུ་བ་འདིར་བཙོས་པའི་རྟགས་ཀྱིས་འབྲས་ཚོས་པ་སྒྲུབ་པ་བཞིན་་
ནོ། །ཞེས་པ་རང་བཞིན་ནོ། །དེ་ཡང་མི་རྟག་པའི་མི་མཐུན་པའི་ཕྱོགས་རྟག་པ་ལ་ཅིག་ཅར་སྒྲ་སོགས་
ཀྱི་རྒྱུ་མ་ཡིན་པ་ལྡོག་པ་ལ་ཐེ་ཚོམ་ཟ་བར་བསྟན་པའོ། །རྟག་པ་ཅིག་ཅར་དོན་བྱེད་པ་མི་སྲིད་པའི་ཕྱིར་
མི་མཐུན་ཕྱོགས་ལས་ལྡོག་པ་མ་ཡིན་ནམ། ཅིའི་ཕྱིར་མི་མཐུན་ཕྱོགས་ལས་ལྡོག་པ་ལས་ཐེ་ཚོམ་ཟ་བ་
ཞེས་བརྗོད་ཅེ་ན། གཞན་དག་ནི་རྟག་པ་ཅིག་ཅར་དོན་བྱེད་པས་སྟོང་པར་མི་འདོད་པའི་ཕྱིར་དེའི་ངོར་
མི་མཐུན་ཕྱོགས་ལས་ལྡོག་པ་ལ་ཐེ་ཚོམ་ཟ་བར་བརྗོད་དོ་ཞེས་སློབ་དཔོན་ཤཀྱ་བློས་བཤད་དོ། །
གསུམ་པ་དེ་དག་གི་དོན་བསྡུ་བ་ནི། གར་ཕྱིར་རང་ཉིད་འདོད་པའི་ཆོས། །བསྒྲུབ་བྱ་
དེ་ཕྱིར་དེ་རྟེན་ནི། །གནོད་ཡིན་འབའ་ཞིག་པ་ཉིད་དམ། །གཞན་རྟེན་ལ་མིན་ཞེས་བསྟན་
ཏོ། །རྒོལ་བ་རང་བསྒྲུབ་བྱར་འདོད་པའི་ཆོས་དེ་དང་ལྡན་པའི་རྟེན་ཆོས་ཅན་ལ་གནོད་ན་དམ་བཅའ་
བ་ལ་གནོད་པ་ཡིན་གྱི། ཆོས་ཅན་རྐྱང་པ་འབའ་ཞིག་པ་ཉིད་དམ། སའི་ཡོན་ཏན་ལ་སོགས་པ་ཆོས་
གཞན་གྱི་རྟེན་ལ་གནོད་ཀྱང་དམ་བཅའ་ལ་གནོད་པ་མ་ཡིན་ནོ་ཞེས་བསྟན་ཏེ། གང་གི་ཕྱིར་ཞེ་ན་རྒོལ་
བ་རང་ཉིད་འདོད་པའི་ཆོས་གང་ཡིན་པ་དེ་ཉིད་བསྒྲུབ་བྱ་ཡིན་པ་དེའི་ཕྱིར་རོ། །རང་ཉིད་སྒྲ་ཡིས་
ཆོས་གཞན་ལ། །གནོད་པས་གནོད་མིན་ཞེས་བསྟན་པ།་།དེ་བཞིན་རང་གི་ཆོས་ཅན་
གྱིས། །ཆོས་ཅན་གཞན་ལ་ཆང་ཞེས་བརྗོད། །སློབ་དཔོན་གྱིས་བསྒྲུབ་པར་བྱ་བའི་མཚན་ཉིད་
དུ་རང་ཉིད་ཅེས་བྱ་བའི་སྒྲ་ཡིས་རྒོལ་བ་རང་ བསྒྲུབ་བྱར་འདོད་པའི་མི་རྟག་པ་ལས་ གཞན་ནམ་མཁའི་་་་་་
ཡོན་ཏན་ལ་གནོད་པ་ཡིས། འདོད་པའི་བསྒྲུབ་བྱ་མི་རྟག་པ་ལ་གནོད་པ་མ་ཡིན་ནོ་ཞེས་བསྟན་པ་དེ་
བཞིན་དུ་རང་གི་ཆོས་ཅན་ལ་མ་བསལ་བ་ཞེས་པའི་སྒྲ་ཡིས་ཀྱང་སྐབས་སུ་བབ་པའི་ཆོས་ཅན་ལས་གཞན་་
ལ་གནོད་ན་ཡང་དམ་བཅའ་བའི་སྐྱོན་མིན་ནོ་ཞེས་བརྗོད་པ་ཡིན་ནོ། །
གལ་ཏེ་བདག་ཐམས་ཅད་དུ་ཁྱབ་པ་ཡིན་ནོ་ཞེས་པ་ལྟ་བུ་ཁྱད་པར་ཅན་མ་གྲུབ་པ་དང༌། གྲངས་
ཅན་ལ་སྒྲ་འཇིག་པའོ་ཞེས་པ་ལྟ་བུ་ཁྱད་པར་མ་གྲུབ་པ་དང་བདག་ནི་འདུ་བ་ཅན་གྱི་རྒྱུ་ཡིན་ནོ་ཞེས་པ་ལྟ་
བུ་གཉིས་ཀ་མ་གྲུབ་པ་ཞེས་བྱ་བ་བསྒྲུབ་པར་བྱ་བའི་སྐྱོན་གཞན་ཡང་ཡོད་པ་མ་ཡིན་ནམ་དེ་དག་འདིར་
443



ཅིའི་ཕྱིར་ཉེ་བར་མ་བཀོད་ཅེ་ན། བདག་གིས་ཁྱབ་པ་ཡིན་ནོ་ཞེས་བསྒྲུབ་བྱར་བྱས་ན་སྐྱོན་ཅི་ཞིག་ཡོད་
བ དག་ཆོས་ཅན་མ་གྲུབ་པས་གཏན་ཚིགས་ཀྱི་རྟེན་མ་གྲུབ་བོ་ཞེ་ན། དེ་ནི་གཏན་ཚིགས་ཀྱི་སྐྱོན་ཡིན་གྱི་
ཕྱོགས་ཀྱི་སྐྱོན་མ་ཡིན་ནོ། །དེ་བཞིན་དུ་སྒྲ་འཇིག་པའོ་ཞེས་བྱ་བ་ལ་སྐྱོན་ཅི་ཡོད། སྒྲའི་ཁྱད་པར་
འཇིག་པ་གྲངས་ཅན་ལ་མ་གྲུབ་པའི་ ཕྱིར་རོ། །ཅེ་ན། དེ་ནི་དཔེ་བུམ་པ་ལ་མ་གྲུབ་པ་ཡིན་ན་དཔེའི་
སྐྱོན་དུ་འགྱུར་ལ། ཆོས་ཅན་སྒྲ་ལ་མ་གྲུབ་པ་ཡིན་ན་དེ་བསྒྲུབ་བྱའི་སྐྱོན་མ་ཡིན་ཏེ་མ་གྲུབ་པ་ཉིད་བསྒྲུབ་
བྱ་ཡིན་པའི་ ཕྱིར་རོ། །བདག་ནི་འདུ་བ་ཅན་གྱི་རྒྱུ་ཡིན་ནོ་ཞེས་བྱ་བ་ཡང་དཔེ་ལ་མ་གྲུབ་ན་དཔེའི་སྐྱོན་
ཡིན་ལ། ཆོས་ཅན་ལ་མ་གྲུབ་པ་ནི་འཇིག་པ་ལྟར་བསྒྲུབ་བྱའི་སྐྱོན་མ་ཡིན་ནོ། །གལ་ཏེ་དཔེ་དང་
རྟགས་ཀྱི་སྐྱོན་ཡང་ཕྱོགས་ཀྱི་སྐྱོན་དུ་འགྱུར་ཏེ་དེ་དག་གིས་ཕྱོགས་མི་འགྲུབ་པའི་ཕྱིར་རོ་ཞེ་ན། དེ་ལྟ་ན་
རྟགས་དང་དཔེའི་སྐྱོན་ཐམས་ཅད་ཀྱང་ཕྱོགས་ཀྱི་སྐྱོན་ཉིད་དུ་འ གྱུར་ཏེ། ཕྱོགས་འགྲུབ་པ་ལ་མི་གནོད་
པའི་གཏན་ཚིགས་ལ་སོགས་པའི་སྐྱོན་འགའ་ཡང་མེད་པའི་ ཕྱིར་རོ། །འདོད་པར་མི་ནུས་ཏེ། སྒྲུབ་
བྱེད་སྐྱོན་ནི་ཐམས་ཅད་ཀྱིས། །ཕྱོགས་ཉིད་ལ་ནི་གནོད་འགྱུར་བ། །དེ་ལྟ་ན་ཡང་དམ་
བཅའ་བ། །ཙམ་དང་འབྲེལ་བ་ཕྱོགས་སྐྱོན་ཡིན། །ཡན་ལག་ཕྱི་ལ་བལྟོས་པའི་སྐྱོན། །
གང་ཡིན་དེ་ནི་དེ་ཉིད་དང༌། །རྗེས་འབྲེལ་ཞེས་བཤད་དེ་ཡི་ཕྱིར། །རྟེན་སོགས་མ་གྲུབ་
ཕྱོགས་སྐྱོན་མིན། །དཔེ་དང་རྟགས་མ་གྲུབ་པ་ལ་སོགས་པ་སྒྲུབ་བྱེད་ཀྱི་སྐྱོན་ཐམས་ཅད་ཀྱིས་ཕྱོགས་
ཉིད་འགྲུབ་པ་ལ་གནོད་པར་འགྱུར་བ་ཡིན་མོད། དེ་ལྟ་ནའང་ཐམས་ཅད་ཕྱོགས་ཀྱི་སྐྱོན་དུ་འགྱུར་བ་
མ་ཡིན་གྱི་གྲུབ་ཟིན་པ་དང་བསལ་བ་ཞུགས་པ་ ལ་སོགས་པ་དམ་བཅའ་བ་ཙམ་དང་འབྲེལ་བ་གང་ཡིན་པ་་
དེ་ཕྱོགས་ཀྱི་སྐྱོན་ཡིན་གྱི། ཡན་ལག་ཕྱི་མ་རྟགས་དང་དཔེ་ལ་སོགས་པ་ལ་བལྟོས་པའི་སྐྱོན་གང་ཡིན་པ་
དེ་ནི་རྟགས་ལ་སོགས་པ་དེ་ཉིད་དང་རྗེས་སུ་འབྲེལ་བའི་སྐྱོན་ཡིན་ནོ་ཞེས་བཤད་ཟིན་པ་དེའི་ཕྱིར། རྟེན་
ཆོས་ཅན་མ་གྲུབ་པ་ལ་སོགས་པ་ནི་ཕྱོགས་ཀྱི་སྐྱོན་མ་ཡིན་ནོ། །
གཉིས་པ་དེས་ཁྱད་པར་ལ་སོགས་པ་ གཞན་གསུམ་ཡང་མཚོན་ཏེ་བསྟན་པ་ལ་གསུམ་སྟེ། མདོ་
ལས་མཚོན་ནས་བ སྟན་པ་དང༌། ཕྱོགས་ གཅིག་དཔེ་སྟེང་དུ་གཏན་ལ་དབབ་པ་དང༌། དེས་གཞན་
ཡང་རྟོ གས་པར་བྱ་བའོ། །
དང་པོ་ནི་སྒྲ་མཉན་པར་བྱ་བ་མ་ཡིན་པ་ལ་སོགས་པ་ལ་མཉན་པར་བྱ་བར་གྲུབ་པས་ གནོད་པ་འདི་་
དག་ཆོས་ཀྱི་ངོ་བོ་ལ་གནོད་པ་ཉིད་བསྟན་པ་མ་ཡིན་ནམ། ཆོས་ཀྱི་ཁྱད་པར་དང༌། ཆོས་ཅན་གྱི་ངོ་བོ་
དང་ཁྱད་པར་ལ་གནོད་པ་དག་ཀྱང་དམ་བཅའ་བའི་སྐྱོན་ཡིན་པའི་ཕྱིར་ཅིའི་ཕྱིར་མི་སྟོན་ཞེ་ན། འདིས་
444



སྒྲུབ་ཡན་ལག་གྱུར་པ་ཡི། །ཆོས་ཅན་ཆོས་ཀྱི་ཁྱད་པར་དང་། །ཆོས་ཅན་རང་གི་ངོ་བོ་
ལ། །གནོད་པ་དག་ཀྱང་བསྟན་པ་ཡིན། །ཆོས་ཅན་གྱི་ཁྱད་པར་དང༌། ཆོས་ཀྱི་ཁྱད་པར་དང་།
ཆོས་ཅན་རང་གི་ངོ་བོ་སྟེ། འདི་དག་ལ་གནོད་ན་ཡང་དམ་བཅའ་བའི་སྐྱོན་དུ་འགྱུར་བ་ཡིན་ཏེ། འདི་
དག་ཀྱང་བསྒྲུབ་པར་བྱ་བའི་ཡན་ལག་ཡིན་ པའི་ ཕྱིར་རོ། །དེའི་ཕྱིར་དེ་དག་ལ་གནོད་པའི་ བསལ་བ་
བ ཞི་པོ་ཡང་བསྟན་པར་བྱ་བ་ཡིན་མོད་ཀྱི་སློབ་དཔོན་གྱིས་ཆོས་ཀྱི་ངོ་བོ་ལ་གནོད་པའི་བསལ་བ་བཞི་པོ་་་་
བསྟན་པ་འདིས་ནི། ཆོས་ཅན་གྱི་ཁྱད་པར་ལ་གནོད་པ་ལ་སོགས་པ་དག་ཀྱང་མཚོན་ནས་བསྟན་པ་
ཡིན་ནོ། །དེ་དག་དངོས་སུ་ཇི་ལྟར་མི་སྟོན་ཞེ་ན། རྒྱུན་ལས། དེ་དག་གསལ་བ་སོ་སོར་དཔེར་བརྗོད་
པར་ནུས་པ་མ་ཡིན་ནོ། །དེ་དག་ཉེ་བར་བསྟན་པ་ལ་ནི་དགོས་པ་ཡང་མེད་དེ། དཔེར་བརྗོད་པ་
གཅིག་བསྟན་པས་དེའི་ཆོས་ཅན་བདེ་བར་ཤེས་པའི་ཕྱིར་རོ་ཞེས་སོ། །དེ་ལ་ཆོས་ཀྱི་ཁྱད་པར་ལ་གནོད་
པའི་བསལ་བ་ནི། རགས་པ་ཡན་ལག་ཅན་གྱི་རྫས་ཡན་ལག་ལས་ ཐ་དད་དུ་ཡོད་པར་དམ་བཅས་པ་ན།
སྲང་དམའ་བའི་ཁྱད་པར་མི་འཛིན་པའི་རྗེས་སུ་དཔག་པས་གནོད་པ་སྟེ། འདི་ནི་འོག་ཏུ་རྒྱས་པར་
འཆད་པར་བྱེད་དོ། །མདོ་ལས། ཆོས་ཅན་གྱི་ཁྱད་པར་འགོག་པ་ནི། ཡན་ལག་རྣམས་ནི་ཡན་ལག་
ཅན་ལས་གཞན་ཡིན་ཏེ་ཞེས་དམ་བཅས་པ་ན། ཡན་ལག་རྣམས་ནི་ཡན་ལག་ཅན་ལས་ གཞན་མ་ཡིན་
ཏེ་དེ་མངོན་སུམ་མ་ཡིན་པར་ཐལ་བའི་ཕྱིར་རོ་ཞེས་པས་ གནོད་པ་སྟེ། ཡན་ལག་རྣམས་ཡན་ལག་ཅན་
མངོན་སུམ་དུ་དམི གས་པ་འདི་ལས་ཐ་དད་ན་ཡན་ལག་རྣམས་མངོན་སུམ་དུ་དམིགས་པ་མ་ཡིན་པར་ཐལ་
བར་འགྱུར་རོ་ཞེས་པའི་དོན་ཏོ། །ཡན་ལག་དེ་དག་མངོན་སུམ་དུ་དམི གས་པ་མ་ཡིན་ན་ཡན་ལག་
ཅན་ཡང་མངོན་སུམ་དུ་དམིགས་པ་མ་ཡིན་པར་འགྱུར་བ་མི་རིགས་སོ། །འོན་ཏེ་ཡན་ལག་ཅན་རགས་
པ་མངོན་སུམ་ཡིན་ གྱི་ཡན་ལག་ནི་མ་ཡིན་ནོ་ཞེ་ན། ཡན་ལག་རྣམས་ལས་ཐ་དད་དུ་གྱུར་པའི་ཡན་ལག་
ཅན་ནི་ཡོད་པ་མ་ཡིན་ཏེ་ཡོད་ན་སྣང་དུ་རུང་བ་ལས་ མ་དམིགས་པའི་ཕྱིར་རོ། །རྒྱུན་ལས་ཡན་ལག་དང་
ཡན་ལག་ཅན་ཐ་དད་མེད་པར་དམི གས་པ་དང་། ཐ་དད་པར་ཁས་ལེན་པ་འདི་ནི་འགལ་བ་ཡིན་ནོ་
ཞེས་སོ། །ཆོས་ཅན་གྱི་ངོ་བོ་འགོག་པ་ནི་རྫས་ནི་ཡོན་ཏན་ལས་ གཞན་དུ་ཡོད་པ་མ་ཡིན་ཏེ། ཞེས་
དམ་བཅས་པ་ནི། ཡོད་ཏན་་དང་རྫས་དག་རྫས་དང་རྫས་མ་ཡིན་པ་ཉིད་དུ་ཐལ་བའི་ཕྱིར་རོ། །ཞེས་
པས་ གནོད་པ་སྟེ། ཡོན་ཏན་ཡང་རྫས་སུ་ཐལ་བ་དང༌། རྫས་ཡོན་ཏན་དུ་ཐལ་བར་གྱུར་ཏེ། ཞེས་
པའི་དོན་ཏོ། །དེ་ལྟ་ན་འདི་ནི་རྫས་ཡིན་ལ་འདི་ནི་ཡོན་ཏན་ཡིན་ནོ་ཞེས་བྱ་བའི་རྣམ་པར་དབྱེ་བ་ག་
ལས་ཡོད། འདི་དག་ཕན་ཚུན་སྤངས་པ་ཡང་མ་ཡིན་པར་འགྱུར་རོ། །ཕན་ཚུན་སྤངས་པ་མ་ཡིན་ན་
445



ནི་རྫས་དང་ཡོན་ཏན་ཞེས་པའི་ རྣམ་པར་དབྱེ་བ་ཡང་མི་འཐད་པར་འགྱུར་རོ། །དེ་ཡང་རྫས་དང་ལྡན་
པས་རྫས་དང་ཡོན་ཏན་དང་ལྡན་པས་ཡོན་ཏན་ཡིན་པ་ཡང་མི་རིགས་ཏེ། དེ་ལྟ་ན་ཕན་ཚུན་སྤངས་ཏེ་
གནས་པའི་གཟུགས་དང་རོ་བཞིན་དུ་གྱུར་པས་རྫས་དང་ཡོན་ཏན་ཉིད་དུ་ཡང་འགྱུར་རེ་རྐན། དེ་ཡང་
ཆོས་ཅན་གྱི་ཁྱད་པར་རྫས་སྣང་ཙམ་མི་འགོག་ལ། ངོ་བོ་རྫས་བདེན་པ་བ་འགོག་པར་བྱེད་པས་ དམ་
བཅའ་བ་ལ་གནོད་པའོ། །ངོ་བོ་དང་ཁྱད་པར་གཉིས་ཀ་འགོག་པ་ནི་ངག་ཐམས་ཅད་བདེན་པའི་དོན་
ཅན་མ་ཡིན་པའོ་ཞེས་སོ། །
གཉིས་པ་འདིར་དཔེ་སྟེང་དུ་གཏན་ལ་དབབ་པ་ལ་གསུམ་ལས། དང་པོ་བྱེ་བྲག་པའི་འདོད་པ་
ངོས་གཟུང་པ་ནི། དེ་ལ་དོན་ནི་བསྟན་པ་ཡི། །དོན་དུ་དཔེ་ནི་ཕྱོགས་ཙམ་བརྗོད། །ཆོས་
ཀྱི་ཁྱད་པར་འགོག་པ་ལ་སོགས་པའི་བསལ་བ་བཞི་ཡང་ཡོད་པ་དེ་ལ་འགལ་བ་གསུམ་གྱི་དོན་བསྟན་པ་དེ་་
དག་རྟོ གས་ པའི་དོན་དུ། དཔེར་བརྗོད་པ་ནི་ཆོས་ཀྱི་ཁྱད་པར་འགོག་པའི་ ཕྱོགས་གཅིག་པོ་དེ་ཙམ་
བརྗོད་པར་བྱའོ་ཞེས་པའོ། །དཔེ་དེ་ཇི་ལྟ་བུ་ཞེ་ན། ལྡན་དོན་རྫས་ཀྱི་མཚན་ཉིད་ཅན། །
མཐོང་བ་ལ་བརྟེན་གཞན་ཡོན་ཡིན། །མ་མཐོང་ཁྱད་པར་ཅན་མིན་པ། །དམ་བཅའ་བ་ལ་
དགོས་པ་མེད། །བྱེ་བྲག་པས་ཡན་ལག་ཅན་གྱི་རྫས་གཞན་སྒྲུབ་པར་བྱེད་པ་ན་མ་མཐོང་བ་དང་ཁྱད་
པར་ཅན་མ་ཡིན་པའི་རགས་པར་སྣང་ཙམ་གྱི་ཡན་ལག་ཙམ་ཞིག་སྒྲུབ་ན་དེ་ནི་ཀུན་རྫོབ་མ་བརྟགས་པ་་་་་
ཙམ་དུ་ཡོད་པའི་ཕྱིར་གྲུབ་པ་ལ་སྒྲུབ་པ་ཡིན་པས་དམ་བཅའ་བ་ལ་དགོས་པ་མེད་པས། འདིར་ཡོན་ཏན་
དང་ལྡན་པ་དང༌། བྱ་བ་དང་ལྡན་པ་དང་། འཕྲོད་པ་འདུ་བ་ཅན་གྱི་རྒྱུ་ཞེས་བྱ་བ་རྫས་ཀྱི་མཚན་
ཉིད་ཁྱད་པར་གསུམ་ཡོད་པ་ཅན། མཐོང་བ་ལ་བརྟེན་པ་ཅན་གཞན་ཡོད་པ་ཉིད་དུ་བསྒྲུབ་པར་བྱ་བ་
ཡིན་ནོ། །ཅིའི་ཕྱིར་བྱེ་བྲག་པ་དག་ཡན་ལག་ཅན་དེ་སྒྲུབ་པར་བྱེད་ཅེ་ན། མ་མཐོང་བ་ལ་འབྲས་མེད་
པར། །མཐོང་ནས་ཁན་ལག་ཅན་སྒྲུབ་འདོད། །མ་མཐོང་བ་ནི་རྡུལ་ཕྲ་རབ་ལ་སོགས་པ་སྟེ་དེ་
ལ་འབྲས་བུ་དབང་ཤེས་སྐྱེད་པ་མེད་པ་ལས། འདིར་བུམ་པ་ལ་སོགས་པ་དབང་པོའི་ཤེས་པས་མཐོང་
བ་ལ་བརྟེན་ནས་རགས་པ་འདི་ལ་ཡན་ལག་ཅན་གྱི་རྫས་ཡོད་དོ་ཞེས་སྒྲུབ་པར་འདོད་པའོ། །གཞན་
དག་ནི་མཐོང་ནས་ཞེས་པས་བྱེ་བྲག་པས་མཐོང་ནས་ཤེས་སྦྱོར་རོ། །ཁྱད་པར་ཅན་མིན་གཞན་
ཡོད་ནི། །སྒྲུབ་ན་གྲུབ་པ་སྒྲུབ་པ་ཉིད། །ཁྱད་པར་གསུམ་ལྡན་མ་ཡིན་ པའི་རགས་པར་སྣང་ཙམ་
རྡུལ་ཕྲན་ལ་སོགས་པའི་ཡན་ལག་ལས་གཞན་དུ་ཡོད་པ་སྒྲུབ་ན་ནི་གྲུབ་ཟིན་པ་སྒྲུབ་པ་ཉིད་དོ། །
གཉིས་པ་དེ་དགག་པ་ནི། གལ་ཏེ་འདི་ལྕི་འོག་འགྲོར་འགྱུར། །སྲང་ནི་དམའ་བ་དག་ཏུ་
446



འགྱུར། །དེས་ན་ཡོན་ཏན་བྱ་མེད་པ། །དེ་ཕྱིར་འདུ་བ་ཅན་རྒྱུ་མིན། །བྱེ་བྲག་པ་དག་གིས་
ཆོས་ཅན་རགས་པར་སྣང་བ་འདིའི་སྟེང་དུ། དབང་པོའི་ཤེས་པ་ལ་སྣང་བའི་སྒྲུབ་བྱེད་ཀྱིས་ཁྱད་པར་
གསུམ་ལྡན་གྱི་ཡན་ལག་ཅན་ཡོད་པར་དམ་འཆའ་བ་འདི་ནི་ཆོས་ཅན། ཕྱོགས་ལྟར་སྣང་བ་ཡིན་ཏེ་
ཞེས་པ་ནི་དམ་བཅའ་བའོ། །འགལ་བའི་དོན་གྱིས་བསལ་བ་ཡིན་པའི་ཕྱིར་བུམ་པ་རྟག་པར་དམ་བཅས་
པ་བཞིན་ནོ། །ཞེས་པ་རང་བཞིན་ནོ། །འགལ་བའི་དོན་གང་གིས་བསལ་ཞེ་ན་རགས་པར་སྣང་བ་
འདི་ལ་ནི་ཡན་ལག་ལས་ གཞན་དུ་གྱུར་པའི་ཁྱད་པར་གསུམ་ལྡན་གྱི་ཡན་ལག་ཅན་གྱི་རྫས་ཡོད་པ་མ་ཡིན་
ཏེ། སྲང་དམའ་བའི་ཁྱད་པར་མི་འཛིན་པའི་ཕྱིར་རྡུལ་རིགས་མི་གཅིག་པ་དག་སོ་སོ་དང་ལྷན་ཅིག་ཏུ་
གཞལ་བ་བཞིན་ནོ། །ཞེས་པ་ཁྱབ་བྱེད་མ་དམིགས་པའི་ རྗེས་སུ་དཔག་པ་འདིས་བསལ་བར་འགྱུར་
རོ། །གལ་ཏེ་ཡན་ལག་ཅན་གྱི་རྫས་འདི་ལ་ལྕི་བའི་ཡོན་ཏན་ཡོད་ན་བྱ་བ་འོག་ཏུ་འགྲོ་བར་འ གྱུར་ཏེ་ཆུ་
བཞིན་ནོ། །འོག་ཏུ་འགྲོ་བའི་བྱ་བ་ཡོད་པར་འདོད་ན་ཕྲ་བ་བརྒྱ་མ་འདྲེས་པར་གཞལ་བ་བས་བསྲེས་
ཏེ་གཞལ་བ་ལས་སྲང་གི་མགོ་དམའ་བ་ཉིད་དུ་འགྱུར་ཏེ་དེ་ཡང་ཡོད་པ་མ་ཡིན་ནོ། །བསྲེས་པ་ལས་
སྐྱིད་ལྷག་པར་རྟོགས་པ་མེད་པ་དེས་ན། ཡོན་ཏན་ལྕི་བ་དང་བྱ་བ་ཐུར་དུ་ལྷུང་བ་མེད་པ་དེའི་ཕྱིར་
ཡོན་ཏན་དང་བྱ་བ་གཉིས་འཕྲོད་པ་འདུ་བ་ཅན་གྱི་རྒྱུ་ཡང་མིན་ནོ། །དེ་ཕྱིར་འབྲས་བུ་ངོ་བོ་དག །
མཐོང་བ་མེད་ཕྱིར་དེ་མཐོང་མིན། །ཡན་ལག་ཅན་དེ་ནི་ཡན་ལག་ལས་ཐ་དད་དུ་ཡོད་པ་མ་ཡིན་
ཏེ། ཡོད་ན་སྣང་དུ་རུང་བ་ལས་མ་དམི གས་པའི་ཕྱིར་རོ། །དེའི་ཕྱོགས་ཆོས་ནི་འབྲས་བུ་སྟེ་འབྲེལ་བ་
ཅན་གཞན་མཐོང་བ་མེད་པས་རྗེས་སུ་དཔག་པས་མ་རྟོགས་ཤིང་ངོ་བོ་མཐོང་བ་མེད་པས་མངོན་སུམ་གྱིས་
རྟོགས་པ་མེད་པའི་ཕྱིར་རོ། །འབྲས་བུ་དང་ངོ་བོ་མཐོང་བ་མེད་པར་གང་གིས་གྲུབ་ཅེ་ན། དེའི་
ཕྱིར་ཞེས་པ་སྟེ་རྫས་ཀྱི་མཚན་ཉིད་ཁྱད་པར་གསུམ་ལྡན་མ་གྲུབ་པ་དེའི་ཕྱིར་རོ། །དེས་ན་མེད་ན་མི་
འབྱུང་བ། །ཁྱད་པར་གཞན་ལ་གནོད་བྱེད་ཡིན། །ཁྱད་པར་གསུམ་ལྡན་མ་གྲུབ་པ་དེས་ན་སྲང་
དམའ་བའི་ཁྱད་པར་མི་འཛིན་པའི་རྟགས་དེ་ནི་ཆོས་ཡན་ལག་ལས་ གཞན་དུ་ཡོད་པའི་ཁྱད་པར་ཆོས་་་་་་་
གསུམ་ལྡན་ལ་གནོད་པས་དམ་བཅའ་བའི་སྐྱོན་དུ་འགྱུར་བ་ཡིན་ཏེ། མེད་ན་མི་འབྱུང་བའི་བསྒྲུབ་བྱ་
ཁྱད་པར་གསུམ་ལྡན་ཡིན་པ་དེ་ལ་གནོད་པའི་ཕྱིར། སྔ་ལོགས་ན་དུ་བའི་རྒྱུ་ནུས་པ་ཐོགས་མེད་ཡོད་པར་
སྒྲུབ་པ་ན་དུ་བ་མ་དམི གས་པ་བཞིན་ནོ། །
གསུམ་པ་དེའི་ལན་དགག་པ་ནི། འཇིམ་པའི་དུམ་བུ་ཕྲ་བ་མ་འདྲེས་པར་གཞལ་བས་བསྲེས་ཤིང་
གཞལ་བ་ལྕི་བའི་ཁྱད་པར་ཡོད་མོད་ཀྱི་རྫས་ཀྱི་ཕྲེང་བ་དག་ཕྲ་མོ་ཕྲ་མོ་ནས་བརྩམས་ཏེ་གཅལ་་་་་་
447



ཉིད་ཀྱི་ཕྱིར་ལྕི་བ་ཡོད་ ཀྱང་། རྫས་གཞན་གྱི་ལྕི་བ་ཉིད་མི་རྟོགས་ཏེ་རས་བལ་གྱི་ཁུར་བུར་རས་
བལ་གྱི་འདབ་མ་བཞག་པ་བཞིན་ནོ། །ཞེས་བྱེ་བྲག་པ་གཞན་དག་ཟེར་རོ། །དེ་ཡི་ཅིག་ཅར་
ལྡན་པ་དང་། །སོ་སོར་ལྡན་པའི་རྡུལ་ཚོགས་དག །སོ་སོར་ལྷན་ཅིག་བཅལ་བ་ན། །དེ་
ཕྱིར་ལྗིད་ནི་ཐ་དད་འགྱུར། །བྱེ་བྲག་པ་དེའི་འདོད་པ་ལྟར་ན། འཇིམ་པའི་དུམ་བུ་བརྒྱ་ཅིག་ཅར་
དུ་བསྡོམས་ཏེ། སྲང་ལ་གཞལ་བ་དང༌། བརྒྱ་པོ་བཅུ་པ་བཅུ་དུ་སོ་སོར་བྱས་ཏེ། སླར་ཡང་གཅིག་ཏུ་
བ སྡོམས་ཏེ་གཞལ་བའི་ཚེ་སོ་སོར་བསྡོམ་སྟེ་གཞལ་བའི་ལྗིད་ཆེ་བ་དང་། ལྷན་ཅིག་གཞལ་བའི་ལྗིད་ཆུང་
བ་སྟེ་ལྗིད་ཐ་དད་པར་འགྱུར་ཏེ། ཅིག་ཅར་གཞལ་བ་ལ་ནི་ཡན་ལག་ཅན་གཅིག་ལས་མེད་ལ། སོ་སོ་སོ་
སོར་བསྡོམ་སྟེ་ གཞལ་བ་ལ་ཡན་ལག་ཅན་བཅུ་གཅིག་ཡོད་པའི་ཕྱིར་རོ། །རས་བལ་ཀྱི་འདབ་མ་ལ་ནི་
རེ་རེ་ཙམ་བཞག་པ་ལ་ལྗིད་མི་རྟོ གས་སུ་ཚུད་ཀྱང་ཡང་དང་ཡང་དུ་བཞག་ན་ལྗིད་རྟོ གས་པ་མ་ཡིན་ནམ། །
འདིར་ནི་ཡང་དང་ཡང་དུ་བསྡོམ་ཡང་ཡན་ལག་གི་ལྗིད་ལས་ལྷག་པ་རྟོགས་པ་གང་ཡང་མེད་དོ། །སོ་
སོར་བ སྡོམ་སྟེ་གཞལ་བ་དང༌། ཅིག་ཅར་བསྡོམ་པ་དག་ལ་ལྕི་བ་དང་ཡང་བའི་ཁྱད་པར་མེད་དེ། བརྒྱ་
པོ་བཅུ་པ་བཅུ་རུ་བྱས་པའི་ཚེ་ཡན་ལག་ཅན་བཅུ་ཡོད་ཀྱང་། སླང་ཡང་གཅིག་ཏུ་བསྡོམ་པའི་ཚེ་སྔར་གྱི་
ཡན་ལག་ཅན་ཞིག་པའི་ཕྱིར་དེའི་ཚེའང་ཡན་ལག་ཅན་གཅིག་ཁོ་ན་ཡིན་ནོ་ཞེ་ན། དེ་ལྟ་ན་ཡན་ལག་ཅན་
ཕྱི་མ་རགས་པ་སྐྱེས་པ་ན་ཡན་ལག་ཅན་སྔ་མ་འཇིག་ན། རགས་པ་སྐྱེས་པ་ན་རྡུལ་ཕྲ་རབ་ཀྱང་འཇིག་
པར་འགྱུར་ བས་རྡུལ་ཕྲན་རྟག་པ་ཉིད་ཀྱི་གྲུབ་པའི་མཐའ་ཉམས་པ་ཡིན་ནོ། །རྡུལ་ཕྲན་ལ་ནི་ཆ་མེད་པ་
ཉིད་ཀྱིས་འཇིག་པ་མེད་དོ་ཞེ་ན་མི་རིགས་ཏེ། དེ་ལ་ཡང་གནོད་པ་ཡོད་པའི་ཕྱིར་རོ། །མ་ཤ་ལ་
སོགས་རིམ་པ་ཡི། །གྲངས་མཚུངས་པ་ནི་མི་རུང་ངོ་། །དེ་ལྟ་ན་གསེར་མ་ཤ་ལྔའི་གོང་བུ་ཞེས་
བྱ་བར་མི་འགྱུར་ཏེ། གོང་བུར་གྱུར་པ་ན་མ་ཤའི་ཡན་ལག་ཅན་ཞིག་པའི་ཕྱིར་རོ། །དེའི་ཚེ་མ་ཤའི་
ཡན་ལག་ཅན་ ཞིག་ནས་གོང་བུ་གཅིག་ཏུ་གྱུར་པ་ན་ཡང་མ་ཤ་ལྔའི་གྲངས་སུ་འགྱུར་ན་གྲངས་ནི་ཡོན་ཏན་་
ཡིན་ལ་ཡོན་ཏན་ལྔ་ ཡོད་ན་བྱ་བ་ཡང་ལྔ་རུ་འགྱུར་ལ། དེ་དག་འཕྲོད་པ་འདུ་བ་ཅན་ གྱི་རྒྱུ་ཡང་ཡིན་ པར་
འགྱུར་བས་རྫས་ལྔ་ཡོད་པ་ཉིད་དུ་འགྱུར་རོ། །གལ་ཏེ་ཉུངས་ཀར་ནས་བརྩམས་ཏེ། །འོལ་མ་
སེ་དང་མ་ཤ་ལ་སོགས་པ་ཚོགས་པ་ཅན་སོ་སོ་ལས་ཚོགས་པ་ཆེན་པོ་གོང་ནས་གོང་དུ་འཕེལ་བ་དང་་་་
ལྡན་པ་ཚོགས་པ་འབྲས་བུའི་རྫས་དེའི་ཕྲེང་བའི་ལྕི་བ་རྟོགས་པ་མ་ཡིན་ཏེ་རས་བལ་གྱི་འདབ་མ་་་་
བཞག་པ་བཞིན་ནོ། །ཉུངས་ཀར་གཅིག་གི་ལྗིད་མ་རྟོ གས་ན་གོང་བུ་ཐམས་ཅད་ཀྱི་ལྗིད་མི་རྟོ གས་ཏེ།
ཁྱད་པར་མེད་པའི་ཕྱིར་རོ་ཞེ་ན། ཡུངས་ཀར་བར་གྱི་ལྗིད་དག་ཀྱང་། །ཆུང་ངུ་ཤིན་ཏུ་རྟོགས་
448



དཀའ་བས། །འབྲས་བུའི་ལྗིད་ནི་མི་རྟོགས་ཕྱིར། །དེ་ཡི་རྒྱུ་ཉིད་གཞལ་བྱར་འགྱུར། །
ཡུངས་ཀར་ལས་གོང་ནས་གོང་དུ་ཆེ་བར་གྱུར་པའི་རྫས་ཀྱི་ལྗིད་མི་རྟོ གས་ན་ཉུངས་ཀར་བས་ཆུང་བ་སྲོ་མ་་
དང་ཉི་ཟེར་གྱི་རྡུལ་ལ་སོགས་པའི་ལྗིད་ཀྱང་ཆེན་པོ་བས་ཤིན་ཏུ་རྟོ གས་པར་བྱ་བ་དཀའ་བའི་ཕྱིར། རགས་
པ་ཐམས་ཅད་ཀྱི་ལྗིད་མི་རྟོ གས་པས་རགས་པ་དེ་རྩོམ་པར་བྱེད་པའི་རྡུལ་ཕྲ་རབ་ཉིད་ཁོ་ན་གཞལ་བར་བྱ་
བར་འགྱུར་རོ། །དོན་དེ་མཐོང་མེད་རས་འདབ་བཞིན། །ཞེས་པ་ནི་གཞན་གྱིས་ལྕི་བའི་
དོན་དེ་ཡོད་ཀྱང་མཐོང་བ་མེད་སྟེ། རས་འདབ་བཞིན་ནོ་ཞེས་དཔེར་སྦྱར་བ་བརྗོད་པ་སྟེ་སྔ་མ་འདོད་པ་
བརྗོད་པ་ལ་སྦྱར་ན་འགྲིག་པར་མངོན་ནོ། ། ཡང་ན་རས་བལ་གྱི་ལྗིད་རྟོགས་པ་མེད་ཀྱང་རས་བལ་གྱི་
དོན་ཉིད་མཐོང་བ་དེ་བཞིན་དུ་རྫས་འདིར་དོན་རང་གི་ངོ་བོ་སྟེ་ནམ་དུའང་མཐོང་བ་མེད་པའི་ཕྱིར་་་་་་་་
དང༌། དེ་ཡི་འབྲས་བུའང་རྟོགས་པ་མེད། །ངོ་བོ་མི་མཐོང་བར་མ་ཟད་དེའི་འབྲས་བུ་ལྗིད་ལ་
སོགས་པ་ཡང་རྟོགས་པ་མེད་པའི་ཕྱིར་ཡོད་པར་རིགས་པ་མ་ཡིན་ནོ། །གལ་ཏེ་ལྗིད་ཀྱི་སྒོ་ནས་མ་རྟོགས་
ཀྱང་ཡོད་པར་མི་འཐད་པ་མ་ཡིན་ཏེ། དྲི་ལ་སོགས་པ་ཡོན་ཏན་གཞན་ལ་བརྟེན་ནས་རྟོ གས་པར་ནུས་
པའི་ཕྱིར་རོ། ཞེ་ན། ལྕི་ཉིད་རྟོགས་མེད་བཞིན་དུ་དེའི། །ཡོན་ཏན་ཐམས་ཅད་རྟོགས་
མེད་ཕྱིར། །མ་ཤ་ལ་སོགས་ལྷག་ཡོད་མིན། །རྫས་དེ་ལ་ཡན་ལག་ལས་ལྷག་པའི་ཡན་ལག་ཅན་
གྱི་ལྕི་བ་ཉིད་རྟོགས་པ་མེད་པ་དེ་བཞིན་དུ། རྫས་དེ་ཡོན་ཏན་དྲི་རོ་ལ་སོགས་པ་གཞན་ཐམས་ཅད་ཀྱང་
རྟོ གས་པ་མེད་པའི་ཕྱིར། མ་ཤ་ལ་སོགས་པ་ཡན་ལག་རྣམས་ལས་ཡན་ལག་ཅན་ལྷག་པ་ཡོད་པ་མ་ཡིན་
ནོ། །དམའ་མེད་དེ་ནི་ཉེར་མཚོན་ཏེ། །གཟུགས་སོགས་ལྷག་དང་ལྷག་ཇི་བཞིན། །རང་
གི་དབང་པོས་མཐོང་མེད་ཕྱིར། །སྲང་དམའ་བའི་ཁྱད་པར་འཛིན་པ་མེད་པས་དགག་པ་དེ་ནི་ཉེ་
བར་མཚོན་པ་ཙམ་སྟེ། ཡན་ལག་ཅན་ལ་ཡན་ལག་རྣམས་ལས་ལྷག་པའི་ལྗིད་རྟོགས་པ་མེད་པས་ དགག་
པ་ཇི་ལྟ་བ་བཞིན་དུ། གཟུགས་དང་དྲི་དང་རོ་ལ་སོགས་པ་ཡང་ཡན་ལག་རྣམས་ལས་ཡན་ལག་ཅན་ལྷག་
པར་རང་འཛིན་པའི་ དབང་པོས་མཐོང་བ་མེད་པའི་ ཕྱིར་ཡོད་པ་མ་ཡིན་ནོ། །
གསུམ་པ་དེས་གཞན་ཡང་རྟོགས་པར་བྱ་བ་ནི། ཁས་བླངས་རང་གི་ཚིག་སོགས་ཀྱིས། །
གནོད་པ་དག་ནི་སྲིད་པས་ན། །ཇི་སྐད་བཤད་པའི་ཕྱོགས་ཀྱིས་ནི། །དཔེར་བརྗོད་གཞན་
ཡང་རྟོགས་པར་བྱ། །ཆོས་ཀྱི་ཁྱད་པར་ལ་རྗེས་སུ་དཔག་པས་གནོད་པ་དེ་བཞིན་དུ། ཁས་བླངས་
དང༌། རང་ཚིག་དང་གྲགས་པ་ལ་སོགས་པས་ ཀྱང་གནོད་པ་དག་སྲིད་པས་ན། དེ་དག་ཀྱང་ཕྱོགས་ཀྱི་
སྐྱོན་དུ་ཤེས་པར་བྱའོ། །དེ་དག་གི་དཔེར་བརྗོད་པ་འདི་ཅིའི་ཕྱིར་མི་སྟོན་ཞེ་ན། ཇི་སྐད་བཤད་པའི་
449



ཆོས་ཀྱི་ངོ་བོ་ལ་གནོད་པའི་བསལ་བ་བཞི་དང་། ཆོས་ཀྱི་ཁྱད་བར་ལ་རྗེས་སུ་དཔག་པས་གནོད་པ་བཤད་
པའི་ཕྱོགས་དེ་ཙམ་གྱིས་ནི། ཆོས་ཀྱི་ཁྱད་པར་ལ་ཁས་བླངས་ལ་སོགས་པས་གནོད་པ་དང༌། ཆོས་ཅན་
རང་གི་ངོ་བོ་དང་ཁྱད་པར་ལ་མངོན་སུམ་གྱིས་གནོད་པ་ལ་སོགས་པའི་དཔེར་བརྗོད་གཞན་ཡང་མཚོན་་་་་
ནས་རྟོ གས་པར་བྱ་བ་ཡིན་ནོ། །
ག ཉིས་པ་གཞན་ལུགས་ཀྱི་བསྒྲུབ་བྱ་ལ་གཉིས་ཏེ། ཡང་དག་གི་མཚན་ཉིད་མི་འཐད་པ་དང་། ལྟར་
སྣང་གི་དཔེ་མི་འཐད་པའོ། །
དང་པོ་ལ་གསུམ་ལས། དགག་པ་དངོས་ནི། རིགས་པ་ཅན་རྣམས་ན་རེ། བསྒྲུབ་པར་བྱ་བ་
བསྟན་པ་ནི་ཕྱོགས་ཏེ་དམ་བཅའ་བ་ཡིན་ནོ་ཞེས་དེ་ཕྱོགས་ཀྱི་མཚན་ཉིད་དུ་འདོད་དོ། །དེ་དགག་པའི་
ཕྱིར། བྱ་བ་དུས་གསུམ་ཡུལ་ཅན་ཕྱིར། །དེ་ལྟའི་བདག་མིན་གཞན་དག་ལ། །དེ་ལྟར་
བཀོད་དེ་དེ་ཡི་ཚེ། །མི་འདོད་ན་ཡང་བསྒྲུབ་བྱར་འགྱུར། །བསྒྲུབ་པར་བྱ་བ་ཞེས་བྱ་བའི་སྒྲ་
ནི་དུས་གསུམ་གྱི་ཡུལ་ཅན་ཡིན་པའི་ཕྱིར་མིག་གིས་གཟུང་བར་བྱ་བ་དེ་ལྟ་བུའི་བདག་ཉིད་མ་ཡིན་ པ་་་་་་
གཟུགས་ལས་གཞན་སྒྲ་ལ་སོགས་པ་དག་ཆོས་ཅན་དུ་བྱས་པ་ལ་མི་རྟག་པ་སྒྲུབ་པར་བྱེད་པ་ན་མིག་གིས་་་་་
གཟུང་བར་བྱ་བ་ཡིན་པའི་ཕྱིར་ཞེས་དེ་ལྟར་རྟགས་སུ་བཀོད་པའི་གཏན་ཚིགས་མིག་གི་གཟུང་བྱ་དེས་མི་་་་
རྟག་པ་སྒྲུབ་པ་དེའི་ཚེ་མིག་གིས་གཟུང་བྱ་དེ་བསྒྲུབ་བྱར་མི་འདོད་ན་ཡང་བསྒྲུབ་པར་བྱ་བ་ཉིད་དུ་འགྱུར་་
ཏེ། དེའང་མ་འོངས་པ་ན་བསྒྲུབ་པར་བྱ་བ་ཙམ་ཞིག་ཡིན་པའི་ཕྱིར་རོ། །དེ་བཞིན་དུ་སྒྲ་རྟག་སྟེ་ལུས་
ཅན་མ་ཡིན་པའི་ཕྱིར་བློ་བཞིན་ཞེས་པ་ལྟ་བུ། རྟག་པ་དེ་ལྟ་བུའི་བདག་ཉིད་མ་ཡིན་པའི་བློ་རྟག་པ་དེའི་
དཔེར་བཀོད་པ་དེ་རྟག་པར་བསྒྲུབ་པ་དེའི་ཚེ་མི་འདོད་ནའང་བསྒྲུབ་པར་བྱ་བར་འགྱུར་ཏེ་དཔེ་མ་གྲུབ་
པ་དེ་ཡང་མ་འོངས་པ་ན་བསྒྲུབ་པར་བྱ་བ་ཙམ་ཞིག་ཡིན་པའི་ཕྱིར་རོ། །བསྒྲུབ་པར་བྱ་བར་བསྟན་པ་
དམ་བཅའ་བ་ཡིན་ནོ་ཞེས་བརྗོད་ཀྱང་རྟ གས་དང་དཔེ་མ་གྲུབ་པ་བསྒྲུབ་བྱ་ཡིན་པར་དོགས་པར་མི་འགྱུར་
ཏེ། རྫ་མཁན་གྱིས་བུམ་པ་བསྒྲུབ་པར་བྱ་བ་ཡང་བསྒྲུབ་པར་བྱ་བ་ཙམ་ཞིག་ཡིན་མོད་ཀྱི། དེ་ལའང་
རྟ གས ཀྱི་བསྒྲུབ་བྱར་དོགས་པ་མི་སྐྱེ་བ་བཞིན་ནོ། །ཞེ་ན། འདི་ནི་མི་མཚུངས་ཏེ། བུམ་པ་ནི་སྐྱེད་
བྱེད་རྒྱུ་ཡིས་བསྒྲུབ་པར་བྱ་བ་ཡིན་ལ། འདིར་ནི་ཤེས་བྱེད་རྟགས་ཀྱིས་བསྒྲུབ་པར་བྱ་བ་སྟོན་པའི་སྐབས་
ཡིན་པས། རྟགས་དང་དཔེ་མ་གྲུབ་པ་ཡང་དེའི་ཚེ་བསྒྲུབ་བྱར་རྟོགས་པར་འགྱུར་བས། ཤེས་བྱེད་
སྐབས་ཀྱིས་མ་གྲུབ་པ། །ཐམས་ཅད་རྟོགས་པར་བྱེད་པ་ཡིན། །དེ་ཕྱིར་བསྒྲུབ་པར་བྱ་
བའི་སྒྲ། །འདོད་པའི་ཁྱད་པར་ལ་བརྟེན་མིན། །བསྒྲུབ་པར་བྱ་བ་བསྟན་པའི་སྒྲ་ནི། ཤེས་བྱེད་
450



སྐ བས་ཀྱིས་མ་གྲུབ་པ་ཐམས་ཅད་ལ་ཁྱབ་པར་རྟོགས་པར་ མེད་པ་ཡིན་ནོ། །དེའི་ཕྱིར་བསྒྲུབ་པར་བྱ་བ་
བསྟན་པའི་སྒྲ་ནི་རྒོལ་བ་རང་བསྒྲུབ་བྱར་འདོད་པའི་ཁྱད་པར་ཚོགས་དོན་ཁོ་ན་ལ་བརྟེན་པར་རྟོགས་ པ་་་༌་
མིན་གྱི། དཔེ་དང་རྟགས་མ་གྲུབ་པ་ལ་སོགས་པ་ལ་ཁྱབ་ཆེས་པར་བསྟན་པ་ཡིན་ནོ། །དེས་ན་དཔེ་
དང་གཏན་ཚིགས་དག །མ་གྲུབ་དཔེར་ནི་བྱས་པ་ཡིན། །གཞན་དུ་རི་བོང་རྭ་ལ་སོགས། །
མ་གྲུབ་ཀུན་ཀྱང་བསྒྲུབ་བྱར་འགྱུར། །ཐམས་ཅད་རྣམ་འགས་མ་གྲུབ་ཕྱིར། །ཤེས་བྱེད་
སྐབས་ལ་བརྟེན་པའི་མ་གྲུབ་པ་རྟོགས་པར་བྱེད་དགོས་པ་དེས་ན་དཔེ་དང་གཏན་ཚིགས་མ་གྲུབ་པ་དག་་་་
དཔེར་བྱས་ཏེ་ཁྱབ་ཆེས་པར་བསྟན་པ་ཡིན་ནོ། །ཤེས་བྱེད་སྐབས་ཀྱི་མ་གྲུབ་པ་ལས་གཞན་དུ་མ་གྲུབ་པ་
ཙམ་ཞིག་བསྒྲུབ་བྱ་ཡིན་ན། རི་བོང་གི་རྭ་དང༌། མོ་གཤལ་གྱི་བུ་ལ་སོགས་པ་མ་གྲུབ་པ་ཀུན་ཀྱང་བསྒྲུབ་
པར་བྱ་བར་འགྱུར་ཏེ། དེ་དག་ཐམས་ཅད་ཀྱང་རྣམ་པ་འགས་ཏེ་གང་ལྟར་ཡང་མ་གྲུབ་པ་ཙམ་ཞིག་ཡིན་
པའི་ཕྱིར་རོ། །
གཉིས་པ་དེའི་ལན་དགག་པ་ནི། ལན་རྣམ་པ་གསུམ་ལས། དང་པོ་ནི་བསྒྲུབ་པར་བྱ་བ་བསྟན་པ་
དམ་བཅའ་བ་ཡིན་ནོ་ཞེས་བསྟན་ཀྱང་། དཔེ་རྟགས་མ་གྲུབ་པ་བསྒྲུབ་པར་བྱ་བར་ཐལ་བའི་ཉེས་པ་མེད་
དེ། ལས་དང༌། བྱ་བ་དང་། བྱེད་པ་ཞེས་བྱ་བའི་རྣམ་པར་བཞག་པ་ནི་མ་འདྲེས་པ་ཡིན་ལ་ཚོགས་དོན་ནི་
ལས་ཡིན་ཞིང་ལས་བརྗོད་པའི་ངང་ཚུལ་ཅན་གྱིས་བསྒྲུབ་པར་བྱ་བ་སྨོས་པས་ཕུགས ཀྱི་འདོད་པའི་བསྒྲུབ་་
བྱ་ཆོ གས་དོན་ཁོ་ན་ལ་འཇུག་པར་འགྱུར་ཀྱི། བྱ་བའི་རྐྱེན་དེས་སྒྲུབ་པར་བྱེད་པ་འཕངས་པ་མ་ཡིན་ པས་
གང་གིས་ན་དཔེ་རྟགས་མ་གྲུབ་པ་དེ་བསྒྲུབ་པར་བྱ་བ་ཡིན་པར་འགྱུར། དཔེ་རྟགས་ལ་ནི་བྱེད་པ་པོའི་
རྐྱེན་ཡོད་པས་བྱེད་པ་པོ་རྫ་མཁན་ལྟ་བུ་ནི་འདོད་ཕུགས་ཀྱི་བསྒྲུབ་བྱར་འགྱུར་བ་མ་ཡིན་ གྱི་ལས་བུམ་པ་་་་
ཉིད་འདོད་ཕུགས་ཀྱི་བསྒྲུབ་བྱར་འགྱུར་བ་ཡིན་ནོ། །དཔེར་ན་འོ་མ་ཡིས་འབྲས་ཅན་ཟོ་ཞིག་ཅེས་བྱ་བ་
ལ་འོ་མ་བཟའ་བྱ་ཡིན་ཡང་བྱེད་པ་པོར་བརྗོད་པས་ལས་སུ་མི་རྟོ གས་པ་བཞིན་དུ་དཔེ་རྟགས་མ་གྲུབ་པ་་་་
སྒྲུབ་པར་བྱེད་པ་བསྟན་པ་ཙམ་ཞིག་ཡིན་ ཀྱང་བྱེད་པའི་རྐྱེན་ཡོད་པའི་ཕྱིར་ལས་སུ་རྟོགས་པར་མི་འགྱུར་་་་
རོ་ཞེས་ཟེར་རོ། ། །
ལན་གཉིས་པ་ནི། གྲུབ་པའི་མཐའ་ཡང་རྣམ་པ་བཞི་སྟེ། རྒྱུད་ཐམས་ཅད་པའི་གྲུབ་པའི་མཐའ་
དང༌། སོ་སོའི་རྒྱུད་ཀྱི་གྲུབ་པའི་མཐའ་དང༌། སྐབས་ཀྱིས་གྲུབ་པའི་མཐའ་དང༌། ཁས་བླངས་པའི་
གྲུབ་པའི་མཐའོ། །དེ་ལ་རྒོལ་བ་དང་ཕྱིར་རྒོལ་བའི་རྒྱུད་ཐམས་ཅད་ལ་འགལ་བ་མེད་པ་ཆོས་ནི་འཕོས་
ནས་བདེ་བ་སྟེར་བར་བྱེད་པ་ཡིན་ནོ་ཞེས་པ་ལྟ་བུ་ནི་རྒྱུད་ཐམས་ཅད་པའི་གྲུབ་པའི་མཐའ་འོ། །སོ་སོའི་
41



རྒྱུད་ཀྱི་གྲུབ་པའི་མཐའ་ནི་། དཔྱོད་པ་བ་སྒྲ་རྟག་པ་དང་། སངས་རྒྱས་པ་སྒྲ་མི་རྟག་པར་འདོད་པ་ལྟ་བུ་
སྟེ་རྒོལ་བའི་རྒྱུད་ཀྱི་གྲུབ་པའི་མཐའ་ཞེས་བྱའོ། །ཤཀྱ་བློས་རྒྱུད་མཐུན་པ་ལ་གྲུབ་ཅིང་ཞེས་པ་ནི་གྲུབ་
མཐའ་མཐུན་པ་རྣམས་ལ་གྲུབ་པའོ། །སྐབས་ཀྱིས་གྲུབ་པའི་མཐའ་ནི། སྒྲ་ནམ་མཁའི་ཡོན་ཏན་ལྟ་བུ་
གང་གྲུབ་པ་ན་སྐབས་ཀྱིས་རྟག་པར་འདོད་པ་ལྟ་བུའོ། །ཁས་བླངས་པའི་གྲུབ་པའི་མཐའ་ནི། མ་
བརྟགས་པར་ཁས་བླངས་པ་ལས་དེའི་ཁྱད་པར་བརྟ གས་པ་ཞེས་ཤཀྱ་བློས་བཤད་དེ། བྱེ་བྲག་པས་སྒྲ་
དབང་པོས་གཟུང་བར་བྱ་བ་ཉིད་ཀྱིས་མི་རྟག་པར་ཁས་བླངས་པ་ལས་སྤྱི་ཡང་དབང་པོས་གཟུང་བར་བྱ་་་་
བ་ཉིད་ཀྱིས་མི་རྟག་པར་འགྱུར་རོ། །ཞེས་སུན་ཕྱུང་པ་ན་ཐམས་ཅད་དུ་འགྲོ་བ་མ་ཡིན་པའི་ དབང་པོས་
གཟུང་བར་བྱ་བ་ཐམས་ཅད་མི་རྟག་ཅེས་སྨྲ་བ་ལྟ་བུ་སྟེ། བྱེ་བྲག་པའི་གྲུབ་མཐའ་ལས་དབང་པོས་གཟུང་
བར་བྱ་བ་ཐམས་ཅད་མི་རྟག་པར་མི་འདོད་ནའང་རྒོལ་བ་དེ་ཉིད་ཀྱིས་དབང་པོས་གཟུང་བར་བྱ་བ་་་་་་
ཐམས་ཅད་མི་རྟག་པར་ཁས་བླངས་པའི་ཕྱིར་ཁས་བླངས་པའི་གྲུབ་པའི་མཐའོ། །འདིར་ནི་ཚོ གས་དོན་
ནི་ཁས་བླངས་པའི་གྲུབ་མཐའ་ཡིན་པའི་ཕྱིར་བསྒྲུབ་བྱར་འགྱུར་བ་ཡིན་གྱི་དཔེ་དང་གཏན་ཚིགས་མ་གྲུབ་
པ་ནི་ཁས་བླངས་པའི་གྲུབ་མཐའ་མ་ཡིན་ པས་ན་བསྒྲུབ་པར་བྱ་བར་ཐལ་བར་མི་འགྱུར་རོ་ཞེས་ཟེར་རོ། །
ལན་གསུམ་པ་ནི། དམ་བཅའ་བ་དང་། གཏན་ཚིགས་དང་། དཔེ་དང་དཔེ་ཉེ་བར་སྦྱོར་བ་
དང་། མཇུག་སྡུད་པ་སྟེ། ཡན་ལག་ལྔ་པོ་དག་ལས་ དམ་བཅའ་བའི་མཚན་ཉིད་ནི་ཡན་ལག་གཞན་ གྱི་
མཚན་ཉིད་ཀྱི་ཡུལ་སྤངས་ཏེ་གནས་པ་ཡིན་པའི་ཕྱིར་སྒྲུབ་པར་བྱེད་པར་གྱུར་པ་མ་ཡིན་པའི་ བསྒྲུབ་པར་་་
བྱ་བར་བསྟན་པ་དམ་བཅའ་བར་གཏོ གས་པར་འགྱུར་རོ་ཞེས་ཟེར་རོ།།
དེ་དག་དགག་པའི་ཕྱིར། དེས་ན་ལས་ལ་སོགས་པ་ཡི། །ཁྱད་པར་ཉེ་བར་བཀོད་པ་
ཡི། །ལན་ཀྱིས་རྣམ་འབྱེད་ནུས་མ་ཡིན། །བསྒྲུབ་པར་བྱ་བ་བསྟན་པ་ཞེས་བྱ་བའི་སྒྲ་འདིས་ནི་
མ་གྲུབ་པ་ཙམ་ཞིག་བསྒྲུབ་བྱར་བསྟན་པ་ཡིན་ལ་དཔེ་དང་རྟ་གས་དེ་དག་ཀྱང་རྣམ་པ་འགས་མ་གྲུབ་པ་་་་་
ཙམ་ཞིག་ཡིན་ པ་དེས་ན་ལས་ལ་བྱ་བའི་རྐྱེན་ཡོད་པ་དང་ཁས་བླངས་པའི་གྲུབ་མཐའ་ཡིན་པ་ལ་སོགས་་་་་
པའི་ལན་གསུམ་པོ་དག་གིས་སྒྲུབ་བྱེད་ཀྱི་མ་གྲུབ་པ་འདི་བསྒྲུབ་བྱའི་མ་གྲུབ་པ་ལས་ཐ་དད་དུ་རྣམ་པར་་་་་
འབྱེད་པར་ནུས་པ་མ་ཡིན་ནོ། །ཡང་དམ་བཅའ་བརྗོད་པའི་སྐབས་ཡིན་པས་ ཀྱང་སྒྲུབ་བྱེད་ཀྱི་མ་གྲུབ་
པ་རྣམ་པར་བཅད་ནས་བསྒྲུབ་བྱའི་ཡན་ལག་གི་མ་གྲུབ་པ་ཞེས་ཚིག་དེས་སྟོན་པར་རུང་བ་མ་ཡིན་ཏེ།
རྒྱུན་ལས་མཚན་ཉིད་གྲུབ་པའི་སྔ་རོལ་དུ་ཡན་ལག་རྣམས་ཀྱི་མཚན་ཉིད་ཐམས་ཅད་མ་གྲུབ་པའི་ཕྱིར་་་
རོ་ཞེས་སོ། །མཚན་ཉིད་ནི་བསྒྲུབ་བྱའི་མཚན་ཉིད་དོ། །རྒོལ་བས་དང་པོ་སྒྲུབ་བྱེད་ཀྱི་མ་གྲུབ་པ་བསྒྲུབ་
，
452



NI
---
བྱར་མི་འདོད་པ་དེའི་ཚེ་བསྒྲུབ་པར་བྱ་བའི་མཚན་ཉིད་ཀྱི་ཚིག་ལས་དེ་རྣམ་པར་གཅོད་པར་ནུས་པའི་་་་་་
ཚིག་དགོད་པར་བྱ་བ་ཡིན་གྱི་མཚན་ཉིད་ཀྱི་ཚིག་གིས་སྒྲུབ་པར་བྱེད་པ་དང་བསྒྲུབ་པར་བྱ་བའི་ཁྱད་པར་་་
རྣམ་པར་མ་ཕྱེ་ན་ནི་སྒྲུབ་བྱེད་ཀྱི་མ་གྲུབ་པ་ཡང་བསྒྲུབ་བྱར་དོགས་པར་འགྱུར་རོ། །
ལན་གཉིས་པ་དགག་པའི་ཕྱིར། གང་གིས་ཁས་བླངས་མཚན་ཉིད་འགྱུར། །དེ་ཡང་བསྒྲུབ་
བྱ་ཉིད་དུ་མཚུངས། །རྒོལ་བ་གང་གིས་ཁས་བླངས་པའི་གྲུབ་མཐའ་ཡིན་པས་བསྒྲུབ་བྱའི་མཚན་ཉིད་
དང་ལྡན་པར་འ གྱུར་ན། དཔེ་དང་རྟ གས་མ་གྲུབ་པ་དེའང་བསྒྲུབ་བྱ་ཉིད་དུ་འ གྱུར་ བར་མཚུངས་ཏེ་བསྟན་
བཅོས་ཁས་བླངས་པའི་ཕྱིར་རོ། །དེ་ནི་སྒྲུབ་བྱེད་དུ་ཁས་བླངས་པ་ཡིན་གྱི་བསྒྲུབ་བྱར་ཁས་བླངས་པ་མ་
ཡིན་ནོ་ཞེ་ན། རྟགས་མ་གྲུབ་པ་དེ་ཡང་ངེས་པར་བསྒྲུབ་བྱར་ཁས་ལེན་པར་འགྱུར་ཏེ། མ་བསྒྲུབས་ན་
ནི་རྟ གས་སུ་མི་འ གྱུར་ བའི་ཕྱིར་རོ། །
གསུམ་པ་རྣམ་པར་བརྟགས་ལ་དགག་པ་ལ་གཉིས་ལས། དང་པོ་བསྒྲུབ་བྱའི་དོན་གང་ཡིན་ བརྟ གས་
ལ་དགག་པ་ནི། འདིར་བསྒྲུབ་པར་བྱ་བའི་སྒྲ་ནི་ཆོས་དང་ཆོས་ཅན་དང༌། གཉིས་ཀ་ཚོགས་པ་གང་
ཡིན་མདོ་ལས། ཆོས་བསྒྲུབ་བྱ་ན་ཆོས་མཐུན་མེད། །ཆོས་ཅན་གཏན་ཚིགས་དོན་མེད་འགྱུར། །
ཞེས་ཏེ། ཆོས་བསྒྲུབ་པར་བྱ་བ་ཡིན་ན་ཆོས་མཐུན་པའི་ དཔེ་མེད་པར་འགྱུར་ཏེ། རིགས་པ་ཅན་དག་
གིས་བསྒྲུབ་པར་བྱ་བ་དང་ཆོས་མཚུངས་པས་དེའི་ཆོས་ཡོད་པའི་ དཔེ་ནི་དཔེ་ཡིན་ནོ་ཞེས་སྨྲས་པས། སྒྲོ
སྐྱེ་བ་དང་ལྡན་པ་ཉིད་ཀྱིས་མི་རྟག་པར་སྒྲུབ་པ་ན་བུམ་པ་ལ་ཆོས་སྐྱེ་བ་དང་ལྡན་པ་གྲུབ་ཀྱང་མི་རྟག་པ་ལ་
སྐྱེ་བ་དང་ལྡན་པ་མེད་པས་བསྒྲུབ་པར་བྱ་བ་དང་ཆོས་མཚུངས་པ་མེད་པའི་ཕྱིར་དཔེའི་མཚན་ཉིད་འགལ་
བར་འ གྱུར་རོ། །མི་རྟག་པ་ལ་ཆོས་སྐྱེ་བ་དང་ལྡན་པ་མེད་པ་ཡང་། མི་རྟག་པ་ནི་ཆོས་ཡིན་པ་ཉིད་ཀྱི་
ཕྱིར་དང༌། སྐྱེ་བ་དང་ལྡན་པ་དེ་ནི་སྒྲའི་ཆོས་ཡིན་པའི་ཕྱིར་རོ། །ཆོས་ཅན་བསྒྲུབ་པར་བྱ་བ་ཡིན་ན་
ཆོས་ཅན་ནི་གྲུབ་ཟིན་པའི་ཕྱིར་གཏན་ཚིགས་དོན་མེད་པར་འགྱུར་རོ། །གཉིས་ཀ་ཚོགས་པ་བསྒྲུབ་བྱ་
ཡིན་ནོ་ཞེ་ན། ཚོགས་པ་བསྒྲུབ་བྱ་ཉིད་ཡིན་ནའང་།། །གཉིས་པོ་པན་ལྡན་ཁྱད་པར་ཅན། །
བསྒྲུབ་བྱ་དེ་ཚེ་གཏན་ཚིགས་དང་། །དཔེ་མི་མཚན་ཉིད་མ་གྲུབ་འགྱུར། །ཚོགས་པ་བསྒྲུབ་
བྱ་ཉིད་ཡིན་ན། ཆོས་ཅན་སྒྲ་ཡིས་ཁྱད་པར་དུ་བྱས་པའི་ མི་རྟག་པའམ་ཆོས་མི་རྟག་པས་ཁྱད་པར་དུ་
བྱས་པའི་ཆོས་ཅན་སྒྲ་བསྒྲུབ་བྱར་འགྱུར་ཏེ་ཚོགས་པ་ནི་ཚོགས་པ་ཅན་ ལས་ཐ་དད་མ་ཡིན་ པའི་ ཕྱིར་རོ། །
དེ་ལྟ་ན་དེའི་ཚེ་ཆོས་མི་རྟག་པས་ཁྱད་པར་དུ་བྱས་པའི་ཆོས་ཅན་སྒྲའི་ཆོས་སྐྱེ་བ་དང་ལྡན་པ་ལ་སོགས་པ་་་
དཔེ་བུམ་པ་ལ་མ་གྲུབ་པའི་ཕྱིར། རྟགས་ རྗེས་འགྲོ་མེད་པས་གཏན་ཚིགས་ཀྱི་མཚན་ཉིད་དཔེ་དང
453



ཆོས་མཚུངས་པས་བསྒྲུབ་བྱ་སྒྲུབ་པ་ཞེས་བྱ་བ་དེ་མ་གྲུབ་པར་འགྱུར་རོ། །ཊི་ཀ་དག་ལས་རྣམ་པ་དེ་ལྟ་
བུའི་ཆོས་ཅན་ལ་ཡོད་པའི་གཏན་ཚིགས་ནི་གཞན་དག་ལས་མ་གྲུབ་པས་གཏན་ཚིགས་ཀྱི་མཚན་ཉིད་མེད་་
དོ་ཞེས་པ་ནི་མི་རྟག་པས་ཁྱད་པར་དུ་བྱས་པའི་སྒྲའི་ཆོས་སྐྱེ་བ་དང་ལྡན་པ་ལ་སོགས་པ་དཔེ་བུམ་པ་ལ་་་་་
གཞན་ཕྱིར་རྒོལ་ལ་མ་གྲུབ་པ་སྟེ། ཤཀྱ་བློས་གཞན་གྱི་ཞེས་བྱ་བ་ནི་ཕྱིར་རྒོལ་བའི་འོ་ཞེས་སོ། །ཆོས་
ཅན་སྒྲ་ཡིས་ཁྱད་པར་དུ་བྱས་པའི་ཆོས་མི་རྟག་པ་སྒྲུབ་ན་ཡང་། དེ་དཔེ་བུམ་པ་ལ་མ་གྲུབ་པའི་ ཕྱིར་དཔེ་
བསྒྲུབ་པར་བྱ་བའི་ཆོས་ཀྱིས་སྟོང་པ་ཉིད་ཀྱིས་དཔེའི་མཚན་ཉིད་བསྒྲུབ་པར་བྱ་བ་དང་ཆོས་མཐུན་པ་་་་
དེའི་ཆོས་ཡོད་པའི་དཔེ་ནི་དཔེ འོ་ཞེས་པའི་མཚན་ཉིད་མ་གྲུབ་པར་འགྱུར་རོ། །ཚོགས་པ་སྒྲུབ་པ་མི་
སྲིད་པའི་ཕྱིར་ན་བསྒྲུབ་པར་བྱ་བའི་སྒྲ་ཆོས་ཅན་ལ་འཇུག་པར་འདོད་དེ། ་ཚོགས་པ་ལ་འཇུག་
པའི་སྒྲ་ནི་ཡ་གྱལ་ལ་ཡང་འཇུག་པར་བསྟན་པ་ཡིན་ནོ་ཞེས་པའི་ཚུལ་གྱིས་སོ་ཞེ་ན། བསྟན་བཅོས་ཅི་
བྱ་ཅི་རིགས་པར། །རང་ཉིད་འཇུག་པར་འགྱུར་བ་ཡིན། །དེ་ལྟ་ན་ཕྱོགས་ཆོས་ཞེས་ཚུལ་དང་
པོ་ངོས་འཛིན་པར་བྱེད་པ་ན་འདིར། ཕྱོགས་ནི་ཕྱོགས་ཚོགས་དོན་གྱི་ཕྱོགས་གཅིག་ཤེས་འདོད་ཆོས་ཅན་
གྱི་ཆོས་དེ་ཉིད་ཡོངས་སུ་གཟུང་བའི་ཕྱིར་ཕྱོགས་ཀྱི་སྒྲ་འདི་བསྒྲུབ་པར་བྱ་བ་བཏོ གས་པ་བ་ཡིན་ནོ་མཚན་་་་
ཉིད་ཀྱི་ཚིག་སྨོས་པའི་བསྟན་བཅོས་འདིས་ཅི་ཞིག་བྱ། ཤེས་འདོད་ཆོས་ཅན་ནི་ཕྱོགས་དངོས་ཉིད་དུ་
འདོད་པའི་ཕྱིར་རོ། །ཕྱོགས་ཞེས་བྱ་བ་ནི་སྒྲ་ཕྱོགས་སུ་རྟོགས་ནས་ཅི་རིགས་པར་འཇིག་རྟེན་པ་རྣམས་
ཀྱང་འཇུག་པར་འགྱུར་བའི་ཕྱིར་རོ། །དཀའ་འགྲེལ་ལས་བསྟན་བཅོས་དོན་མེད་པ་ཡིན་ན་དེའི་ཚེ་
མཚན་ཉིད་ཀྱི་ཚིག་གིས་ཅི་ཞིག་བྱ་ཞེས་པ་དང༌། ཕྱོགས་ཀྱི་ཕྱོགས་གཅིག་ཏུ་རུང་བའི་ཆོས་ཅན་གྱི་ཆོས་
ཉིད་ཡོངས་སུ་གཟུང་བའི་ཕྱིར་བཏགས་པ་བར་སྟོན་པའི་མཚན་ཉིད་ཀྱི་ཚིག་སྨོས་པ་ཡིན་ པ་དེ་ལྟར་ན་་་་་་
རིགས་པ་ཡིན་ གྱི་ཞེས་སོ། རྒྱུན་ལས་ཀྱང་། ངེད་ལ་ནི་དོགས་པ་ཡོད་པ་ཡིན་ཏེ། ཉེ་བར་གདགས་སུ་
རུང་བའི་ཆོས་ཅན་ཡིན་པར་གཟུང་བའོ། །ཁྱེད་ལ་ནི་དེ་ལྟ་མ་ཡིན་པའི་ཕྱིར་ཉེ་བར་ གདགས་པར་མི་
རིགས་སོ། །དངོས་སྲིད་བཞིན་དུ་ཉེ་བར་གདགས་པར་རྟོགས་པ་མ་ཡིན་ནོ་ཞེས་སོ། །མཛོད་ལས་
གཞན་དུ་བཤད་དོ། །ཡང་ན་ཆོས་ཅན་བསྒྲུབ་བྱར་བྱེད་ན་བསྒྲུབ་བྱའི་མཚན་ཉིད་ཀྱིས་ཅི་ཞིག་བྱ་སྟེ་
བསྟན་བཅོས་མེད་པའི་འཇིག་རྟེན་པ་རྣམས་ཀྱང་ཆོས་ཅན་འགའ་ཞིག་ལ་རང་ཉིད་ཅི་རིགས་པར་འཇུག་་་
པར་འགྱུར་བའི་ཕྱིར་རོ། །
གཉིས་པ་ངེས་གཟུང་གི་སྦྱར་ས་བརྟགས་ལ་དགག་པ་ནི། ་ བསྒྲུབ་པར་བྱ་བ་བསྟན་པ་ཉིད་དམ་
བཅའ་བ་ཡིན་ནོ་ཞེས་ངེས་གཟུང་སྦྱོར་བའི་ཕྱིར་དཔེ་དང་གཏན་ཚིགས་མ་གྲུབ་པ་དམ་བཅའ་བར་ཐལ་་་་
454
ཅུ



བར་ མི་འ གྱུར་རོ་ཞེ་ན། ངེས་པར་གཟུང་བ་འདི་ཅི་ཞིག་བསྒྲུབ་པར་བྱ་བ་འདི་བསྟན་པ་ཉིད་དམ་བཅའ་
བ་ཡིན་ནོ་ཞེས་སྔར་ངེས་གཟུང་སྦྱོར་རམ། འོན་ཏེ། བསྒྲུབ་པར་བྱ་བ་བསྟན་པ་དམ་བཅའ་བ་ཉིད་
ཡིན་ཞེས་ཕྱིས་ངེས་གཟུང་སྦྱོར། སྔར་ངེས་གཟུང་སྦྱོར་ན་འདིའི་འབྲས་བུ་གཉིས་ཡིན་ཏེ། བསྒྲུབ་པར་
བྱ་བ་བསྟན་པ་དམ་བཅའ་བ་ཡིན་གྱི་གྲུབ་ཟིན་པ་བསྒྲུབ་བྱ་མ་ཡིན་ནོ། །ཞེས་པའི་དོན་དུ་ངེས་གཟུང་
སྦྱོར་ན། སྒྲུབ་བྱེད་བསྟན་པའི་ཤུགས་ཉིད་ལས། །དོན་དེ་བསྒྲུབ་བྱ་ཉིད་དུ་རྟོགས། །གྲུབ་
ཟིན་གཅོད་པའི་དོན་དུ་ངེས་གཟུང་སྦྱོར་ན་ངེས་གཟུང་གི་ཚིག་དོན་མེད་པར་འགྱུར་ཏེ། ངེས་གཟུང་
མེད་ ཀྱང་སྒྲུབ་བྱེད་བསྟན་པའི་ཤུགས་ཉིད་ལས་ངོ་བོ་ཞེས་པའི་དོན་མ་གྲུབ་པའི་དོན་དེ་བསྒྲུབ་བྱར་རྟོགས་
པ་ཡིན་ཏེ། གྲུབ་ཟིན་པ་ལ་སྒྲུབ་བྱེད་འགོད་པར་མི་འ གྱུར་བའི་ཕྱིར། དེ་ལྟ་ན་ངོ་བོའི་ཚིག་ཀྱང་དོན་
མེད་པར་འགྱུར་རོ་ཞེ་ན། ངོ་བོ་མ་སྨོས་པར་ནི་མ་གྲུབ་པ་བསྒྲུབ་བྱར་རྟོགས་པ་མེད་དོ། །མ་ཡིན་ གྱི་
བསྒྲུབ་པར་བྱ་བར་བསྟན་པ་ཉིད་དམ་བཅའ་བ་ཡིན་ གྱི་སྒྲུབ་པར་བྱེད་པ་བསྟན་པ་ནི་མ་ཡིན་ནོ། །ཞེས་
སྒྲུབ་བྱེད་ཀྱི་མ་གྲུབ་པ་གཅོད་པའི་དོན་དུ་ངེས་གཟུང་སྦྱོར་བ་ཡིན་ནོ། །ཞེ་ན་མ་ཡིན་ཏེ། གཏན་
ཚིགས་སོགས་མཚན་ཀྱིས་ཁྱབ་ཕྱིར། །སྒྲུབ་པར་བྱེད་ལ་དོགས་པའང་མེད། །སྔར་ངེས་
གཟུང་ན་དེ་ཡིས་ནི། །དམ་བཅའི་མཚན་ཉིད་བརྗོད་དོན་མེད། །སྒྲུབ་བྱེད་ཀྱི་མ་གྲུབ་པ་
གཅོད་པའི་དོན་དུ་སྔར་ངེས་གཟུང་སྦྱོར་ན། རིགས་པ་ཅན་དེ་ཡིས་ངེས་གཟུང་སྦྱོར་བ་དོན་མེད་པར་
འ གྱུར་ཏེ། །འདིར་ནི་དམ་བཅའ་སྟོན་པའི་སྐབས་ཡིན་ལ། གཏན་ཚིགས་ དང་དཔེ་མ་གྲུབ་པ་ལ་ནི་
གཏན་ཚིགས་དང་དཔེའི་མཚན་ཉིད་ཀྱིས་ཁྱབ་པས་ གཏན་ཚིགས་དང་དཔེ་ཉིད་དུ་རྟོགས་ཀྱི་བསྒྲུབ་པར་་་་་
བྱ་ བར་དོགས་པར་མི་འགྱུར་བར་ཐལ་བའི་ཕྱིར་རོ། །དེ་ལྟ་ན་ཁྱོད་ཉིད་ལ་ཡང་ངེས་གཟུང་གི་ཚིག་དོན་
མེད་པར་འགྱུར་རོ། །ཞེ་ན། ངེད་ཀྱིས་ནི་དམ་བཅའ་བརྗོད་པའི་སྐབས་ཡིན་པས། དཔེ་རྟགས་མ་
གྲུབ་པ་ལ་འཇུག་པར་མི་འགྱུར་བ་ཞེས་བྱ་བ་ཁས་མ་བླངས་སོ། །དེ་ཕྱིར་ཤུགས་ཀྱིས་དེར་བརྗོད་
པས། །ཁྱབ་པའི་འབྲས་ཅན་ཡིན་པར་རྟོགས། །སྔ་མར་ངེས་གཟུང་བརྗོད་ན་དོན་མེད་པར་
འགྱུར་བ་དེའི་ཕྱིར་ཤུགས་ཀྱིས་ངེས་གཟུང་ཕྱི་མ་དེར་བརྗོད་དགོས་པས་དེ་ལྟ་ན་བསྒྲུབ་པར་བྱ་བར་བསྟན་
པ་ལ་དམ་བཅའ་བས་མ་ཁྱབ་པ་ཙམ་ཞིག་གཅོད་པའི་ མ་འབྲེལ་བ་རྣམ་པར་གཅོད་པ་ཁྱབ་པའི་འབྲས་་་༌
ཅན་ཙམ་ཡིན་པར་རྟོགས་པ་ཉིད་ཀྱིས་དཔེ་དང་རྟགས་མ་གྲུབ་པ་གཅོད་མི་ནུས་པས་ མི་འདོད་པ་ལ་་་་་་་
འཇུག་པར་འགྱུར་ཏེ། མདོ་ལས། སྔ་མར་ངེས་གཟུང་དོན་མེད་འགྱུར། །ཕྱིས་ངེས་གཟུང་ན་མི་
འདོད་འགྱུར། །ཞེས་སོ། །
455



གཉིས་པ་ལྟར་སྣང་གི་དཔེ་མི་འཐད་པ་ལ་གསུམ་ལས། དང་པོ་འགལ་བའི་དོན་བརྟག་པ་ནི།
རིགས་པ་ཅན་དག་ན་རེ། སྒྲ་རྟག་སྟེ་ཐམས་ཅད་མི་རྟག་པའི་ཕྱིར་རོ་ཞེས་པ་དམ་བཅའ་བ་དང་། གཏན་
ཚིགས་འགལ་བ་སྟེ་དམ་བཅའ་བའི་སྐྱོན་ཡིན་ཏེ། སྒྲ་རྟག་པ་ཉིད་ཡིན་ན་ཐམས་ཅད་མི་རྟག་པ་དང་
འགལ་ཞིང་། ཐམས་ཅད་མི་རྟག་པ་ཡིན་ན་སྒྲ་ཐམས་ཅད་ཀྱི་ཁོངས་སུ་འ དུས་པ་ཉིད་ཀྱི་ཕྱིར་སྒྲ་རྟག་པ་
ཉིད་དང་འགལ་བ་ཡིན་ནོ་ཞེ་ན། འགལ་བ་འདོད་དང་འབྲེལ་མེད་པ། །ཕན་མེད་ལྷན་ཅིག་
མི་གནས་པ། །དམ་བཅའ་དང་རྟགས་འགལ་བ་འདིའི་དོན་ཅི་ཡིན། བསྒྲུབ་བྱའི་ཆོས་སུ་འདོད་པ་
དང་། རྟགས་འབྲེལ་བ་མེད་པའོ་ཞེ་ན། འབྲེལ་བ་མེད་པ་དེའང་གང་ཞིག་རྟགས་ཀྱིས་བསྒྲུབ་བྱ་སྒྲུབ་པ་
ལ་ཕན་པ་མེད་པ་སྟེ་སྒྲུབ་མི་ནུས་པ་ཞིག་ཡིན་ནམ། རྟགས་དང་བསྒྲུབ་བྱའི་ཆོས་ལྷན་ཅིག་མི་གནས་པ་
ཡིན་བརྟགས་ཏེ་དྲི་བའོ། །
གཉིས་པ་ཕན་མེད་དགག་པ་ནི། འགལ་བའི་དོན་ནི་རྟགས་ཀྱིས་བསྒྲུབ་བྱ་སྒྲུབ་པ་ལ་ཕན་པ་མེད་
པའོ་ཞེ་ན། དེ་ལྟ་ན་ནི་རྟགས་ཀྱི་སྐྱོན། །ཐམས་ཅད་དམ་བཅའི་སྐྱོན་དུ་འགྱུར། །ཕྱོགས་སྐྱོན་
གཞན་ལ་བལྟོས་པ་ནི། །མ་ཡིན་ཞེས་ཀྱང་བསྟན་ཟིན་ཏོ། །རྟགས་ཀྱིས་བསྒྲུབ་བྱ་སྒྲུབ་མི་ནུས་
པ་དམ་བཅའ་བའི་སྐྱོན་ཡིན་པ་དེ་ལྟ་ན་ནི་མ་གྲུབ་པ་ལ་སོགས་ པ་རྟགས་ ཀྱི་སྐྱོན་ཐམས་ཅད་དམ་བཅའ་་་་
བའི་སྐྱོན་དུ་འ གྱུར་ཏེ། དེ་ཐམས་ཅད་ཀྱིས་བསྒྲུབ་བྱ་སྒྲུབ་པར་མི་ནུས་པའི་ཕྱིར་རོ། །འདོད་པར་ཡང་
མི་ནུས་ཏེ། རྟེན་སོགས་མ་གྲུབ་ཕྱོགས་སྐྱོན་མིན། །ཞེས་པ་ལ་སོགས་པས་ཕྱོགས་ཀྱི་སྐྱོན་ནི་རྟགས་དང་
དཔེ་ལ་སོགས་པ་ཡན་ལག་གཞན་ལ་བལྟོས་པ་མ་ཡིན་ནོ། །ཞེས་བཤད་ཟིན་ཏོ། །
གསུམ་པ་ལྷན་ཅིག་མི་གནས་པ་དགག་པ་ལ་གཉིས་ལས། དང་པོ་དགག་པ་དངོས་ནི། འགལ་
བའི་དོན་བསྒྲུབ་བྱའི་ཆོས་དང་ལྷན་ཅིག་ཏུ་མི་གནས་པ་ལ་འདོད་ནའང༌། འདོད་ལ་མེད་ནའང་མ་
གྲུབ་མིན། །བསྒྲུབ་པར་བྱ་བའི་ཆོས་ཡོད་པའི་གཞི་ཤེས་འདོད་ཆོས་ཅན་ལ་རྟགས་མེད་པས་ལྷན་ཅིག་
ཏུ་མི་གནས་པ་ཡིན་ནའང་མ་གྲུབ་པ་སྟེ་རྟགས་ཀྱི་སྐྱོན་ཡིན་གྱི་དམ་བཅའི་སྐྱོན་མ་ཡིན་ནོ། །ཆོས་ཅན་
སྒྲའི་སྟེང་དུ་ཐམས་ཅད་མི་རྟག་པའི་གཏན་ཚིགས་དང་ལྡན་པ་སྟེ། གཏན་ཚིགས་དེ་གྲུབ་པས་ན་
ཆོས་ཅན་སྒྲ་ལ་འང་མི་རྟག་པ་དེ་ལྟར་བརྗོད་དེ་སྒྲུབ་པར་བྱེད་དོ་ཞེ་ན། དེ་ལྟར་དེ་ནི་བཟློག་པར་
འགྱུར། །དེ་ལྟར་ན་ཐམས་ཅད་མི་རྟག་པའི་རྟགས་དེ་ནི་སྒྲ་ལ་གྲུབ་ཅིང་རྟག་པའི་དམ་བཅའ་བ་དེ་
བཟློག་པའི་ཕྱིར་འགལ་བའི་གཏན་ཚིགས་སུ་འགྱུར་རོ། །མཛོད་ལས། དེ་ལྟ་ན་རྟགས་དེ་སྒྲ་རྟག་པའི་
དམ་བཅའ་དེ་ནི་བཟློག་པ་སྟེ་བཀག་པར་འགྱུར་བའི་ཕྱིར་ཚད་མས་བསལ་བའི་ཁོངས་སུ་འདུ་བ་ཡིན་གྱི།
456



འགལ་བ་ཙམ་གྱིས་ནི་མ་ཡིན་ནོ། །ཞེས་འཆད་པ་ནི་མི་འཐད་དེ་འདི་ནི་དམ་བཅའ་བའི་སྐྱོན་ཡིན་པ་
འགོག་པའི་སྐབས་ཡིན་པ་ལས། ཚད་མས་བསལ་བ་ཡིན་ན་དམ་བཅའ་བའི་སྐྱོན་དུ་ཐལ་བའི་ཕྱིར་རོ། །
མདོ་ལས་ཀྱང་། གཏན་ཚིགས་ ད་མ་བཅའ་འགལ་བ་ལ། །དམ་བཅའི་སྐྱོན་ཞེས་པ་རུང་མིན། །ཞེས་
པ་དང་། རྒྱུན་ལས་ཀྱང༌། འདི་ནི་དམ་བཅའི་སྐྱོན་མ་ཡིན་ནོ་ཞེས་སོ། །འདི་འགལ་བའི་གཏན་
ཚིགས་སུའང་མི་འཐད་དེ། སྒྲ་ལ་ཐམས་ཅད་མི་རྟག་པའི་ཕྱོགས་ཆོས་མ་གྲུབ་ན་འགལ་བར་མི་འ གྱུར་
ཞིང་ཕྱོགས་ཆོས་གྲུབ་ན་མི་འདོད་པའི་དོན་མི་རྟག་པ་སྒྲུབ་ནུས་པར་འགྱུར་རོ། །འདོད་པར་མི་ནུས་ཏེ་
སྒྲ་ལ་ཐམས་ཅད་མི་རྟག་པའི་ཕྱོགས་ཆོས་གྲུབ་ན་སྒྲ་མི་རྟག་པ་ལ་ཤེས་འདོད་འཇུག་པར་མི་འ གྱུར་ཞིང་།
ཕྱོགས་ཆོས་མ་གྲུབ་ན་བཟློག་པ་སྒྲུབ་ནུས་པ་ཡང་མི་འཐད་དོ་ཞེ་ན། བདེན་མོད་ཀྱི་འདིར་ནི་རྒོལ་བས་
སྒྲ་ལ་ཐམས་ཅད་མི་རྟག་པའི་ཕྱོགས་ཆོས་གྲུབ་པར་ཁས་བླངས་པའི་ དབང་དུ་བྱས་ནས་འགལ་བར་འགྱུར་་་
རོ། །ཞེས་བརྗོད་པ་ཡིན་ཏེ། མི་རྟག་གཏན་ཚིགས་དང་ལྡན་པས། །ཞེས་བྱ་བ་འདིས་ཀྱང་ཕྱོགས་
ཆོས་ཁས་བླངས་པར་བ སྟན་ པ་ཡིན་ལ། སློབ་དཔོན་གྱིས་ཀྱང་གལ་ཏེ་སྒྲ་ལ་གནས་པ་ཡིན་ན་ཞེས་སོ། །
དཀའ་འགྲེལ་ལས་ ཀྱང་། གལ་ཏེ་མི་རྟག་པ་ཉིད་ཀྱི་གཏན་ཚིགས་ཀྱིས་སྒྲ་གཏན་ཚིགས་དང་བཅས་པར་
འ གྱུར་བ་དེ་བས་ན་ཞེས་འབྱུང་ངོ༌། །བསལ་བར་འགྱུར་ཞེས་པ་ནི་བཟློག་པར་འགྱུར་ཞེས་པར་བསྒྱུར་
བས་འགལ་བ་མེད་དོ། །གཞན་ཡང་། འདི་ལ་དཔེས་བསྟན་པ་ཉིད་ལས། །དོན་གཞན་ཅི་
ཞིག་མཐོང་བ་ཡོད། །སྦྱོར་བ་འདི་ལ་འདི་སྐད་དུ། །སྒྲ་ནི་རྟག་སྟེ་མི་རྟག་པ་ནི་ཐམས་ཅད་ཡིན་
པའི་ ཕྱིར་རོ་ཞེས་བརྗོད་པར་བྱ་བ་ཡིན་ནའང་། མ་སྦྱངས་པས་མི་ཤེས་པའི་ཕྱིར་དེ་སྐད་དུ་མི་བརྗོད་དེ།
སྒྲ་རྟག་སྟེ་ཐམས་ཅད་མི་རྟག་པའི་ཕྱིར་རོ་ཞེས་རྟག་པའི་མི་མཐུན་པའི་ དཔེ་ཐམས་ཅད་མི་རྟག་པའི་ ཕྱིར་་་
རོ། །ཞེས་པས་བསྟན་པ་ཉིད་ཡིན་གྱི། དེ་ལ་དོན་གཞན་ཐམས་ཅད་མི་རྟག་པའི་གཏན་ཚིགས་ཀྱིས་
སྒྲ་རྟག་པ་སྒྲུབ་པའི་སྦྱོར་བ་ཅི་ཞིག་ཀྱང་མཐོང་བ་མེད་དེ། མདོ་ལས། ལེགས་པར་མ་བསླབས་པ་རྣམས་
ཀྱིས། །དེ་ནི་ཆོས་མི་མཐུན་དཔེར་བརྗོད། །ཅེས་སོ། །དེ་ལྟ་མ་ཡིན་པར་ཐམས་ཅད་མི་རྟག་པ་
འདི་གཏན་ཚིགས་སུ་འགྱུར་བ་ཡིན་ན། ཁྱད་པར་ལ་ནི་གཞན་བརྗོད་ནས། །སྤྱི་ནི་རྗེས་སུ་
འཇུག་པས་ན། །དེ་ཁྱབ་མ་ཡིན་སྤྱི་རྗེས་སུ། །འཇུག་ལའང་འབྲས་བུ་ཅི་ཞིག་ཡོད། །
ཐམས་ཅད་ཀྱི་ཁྱད་པར་སྒྲ་ལ་ནི་དམིགས་ཀྱིས་བསལ་ནས་མི་རྟག་པ་ལས་གཞན་རྟག་པར་བརྗོད་ནས། སྤྱི་
ཐམས་ཅད་ནི་མི་རྟག་པའི་རྗེས་སུ་འཇུག་པར་སྟོན་པས་ན། ཁྱད་པར་སྒྲ་དེ་ལ་མི་རྟག་པས་ཁྱབ་པར་
བསྟན་པ་མ་ཡིན་ཏེ། དཔེར་ན་བྲམ་ཟེ་ཀོའུ་ཏི་ནུའི་བུ་ལ་ཆུ་བྱིན་ལ་བྲམ་ཟེ་དག་ལ་ཞོ་བྱིན་ཅིག་ཅེས་པ་
457



.
ལྟ་བུ་ལ། བྲམ་ཟེ་དག་ལ་ཞོ་བྱིན་ཅིག་ཅེས་པའི་ཚིག་དེས་ཀོའུ་དི་ནུའི་བུ་ལ་ཞོ་བྱིན་པར་མ་བསྟན་པ་
བཞིན་ནོ། །དེ་ལྟ་མ་ཡིན་པར་ཐམས་ཅད་མི་རྟག་པ་ཞེས་བྱ་བ་རྟགས་ཡིན་ཞིང་། ཐམས་ཅད་དེའི་
ཁོངས་སུ་སྒྲ་ཡང་གཏོགས་པའི་ཕྱིར་སྤྱི་ཐམས་ཅད་མི་རྟག་པ་དེའི་རྗེས་སུ་སྒྲ་ཡང་མི་རྟག་པར་འཇུག་པ་་་་
སྒྲུབ་པར་འགྱུར་བ་ལས། མི་རྟག་པ་བསྒྲུབས་པ་དེ་ལ་འབྲས་བུའང་ཅི་ཞིག་ཡོད་དེ་མངོན་པར་འདོད་
པའི་བསྒྲུབ་བྱ་སྒྲ་རྟག་པ་ཡིན་པའི་ཕྱིར་རོ། །དེ་ཕྱིར་སྒྲ་ལ་གནས་པ་ཡི། །མི་རྟག་ཉིད་ཀྱིས་སེལ་
ཞེས་གསུངས། །འདིར་ཐམས་ཅད་མི་རྟག་པ་རྟགས་སུ་བཀོད་པའི་སྦྱོར་བ་མ་ཡིན་པ་དེའི་ཕྱིར། སློབ་
དཔོན་ཕྱོགས་ ཀྱི་གླང་པོས། གལ་ཏེ་སྒྲ་ལ་གནས་པ་ཡིན་ན་འདིར་གཏན་ཚིགས་ཀྱིས་དམ་བཅའ་བའི་
དོན་བསལ་བར་འགྱུར་རོ། །ཞེས་གསུངས་ཏེ། ཐམས་ཅད་མི་རྟག་པ་དེ་གཏན་ཚིགས་ཡིན་ཞིང་དེ་
ཤེས་འདོད་སྒྲ་ལ་གནས་པ་ཡིན་ན། །སྦྱོར་བ་འདིར་གཏན་ཚིགས་ཀྱིས་དམ་བཅའ་བའི་དོན་བསལ་བར་
འགྱུར་རོ་ཞེས་པའི་དོན་ཏོ། །དེས་ན་སྒྲ་ལ་ཐམས་ཅད་མི་རྟག་པའི་གཏན་ཚིགས་དེ་མེད་པ་ཡིན་ པ་དེ་
བས་ན། དེ་ལ་རྟག་པ་ཉིད་སེལ་བར་བྱེད་པ་མ་ཡིན་ནོ། །ཡོད་པ་ཡིན་ན་ནི་སེལ་བར་འགྱུར་རོ་ཞེས་་
སོ། །སློབ་དཔོན་ཤཀྱ་བློས་སེལ་བར་འགྱུར་ཏེ་གེགས་བྱེད་པ་ཡིན་ནོ་ཞེས་བྱ་བའི་ཐ་ཚིག་གོ། །ཞེས་
གསུངས་པའང་སྒྲ་ལ་ཐམས་ཅད་མི་རྟག་པའི་ཕྱོགས་ཆོས་མ་གྲུབ་པ་ཉིད་ཀྱིས་དམ་བཅའ་བ་ཙམ་དུ་ཟད་་་་་
པའི་ཕྱིར་གེགས་ བྱེད་པར་བསྟན་ཏོ། །
སྒྲ་ལས་ཡུལ་གཞན་བུམ་སོགས་ཐམས་ཅད་ལ་ནི་རྟག་པ་དང་འགལ་བ་མི་རྟག་པས་ཁྱབ་པར་སྨྲ་
བས་སྒྲ་ནི་ཐམས་ཅད་ལས་གཞན་དུ་བརྗོད་པ་ཡིན་པས་སྒྲའི་སྟེང་དུ་ཐམས་ཅད་མ་ཡིན་ པ་རྟགས་་་་
ཡིན་ནོ་ཞེ་ན། ཐམས་ཅད་ཅེས་བྱ་བ་དེ་འཇིག་རྟེན་ལས་གྲུགས་པ་ཡིན་ནམ་འགའ་ཞིག་ལ་གྲགས་པ་
ཡིན། འཇིག་རྟེན་ལ་གྲགས་པ་ཡིན་ན། སྤྱི་ནི་ཁྱད་པར་མི་སྤོང་ཕྱིར། །དེ་ཡང་འཐད་པ་མ་
ཡིན་ནོ། །ཐམས་ཅད་ཅེས་བྱ་བའི་སྤྱི་ནི་ཁྱད་པར་ཏེ་བྱེ་བྲག་སྒྲ་ཡང་མི་སྤོང་བའི་ཕྱིར། སྒྲ་ཐམས་ཅད་
མ་ཡིན་ པ་ཡིན་ནོ་ཞེས་བྱ་བ་དེ་ཡང་འཐད་པ་མ་ཡིན་ནོ། །སྤྱི་ཁྱད་པར་སྤོང་བ་ཡིན་ཏེ་དཔེར་ན་ཤ་པ་་
ཤིང་ཡིན་ནམ་མ་ཡིན་ཞེས་དྲིས་པའི་སྐབས་འགར། ཤིང་ཤ་པ་ཉིད་དེ་ཤ་པ་ཁོ་ན་ཤིང་མ་ཡིན་ནོ་
ཞེས་པ་བཞིན་དུ། ཐམས་ཅད་ཅེས་བྱ་བའི་སྒྲ་དེ་མཉན་པ་སྟེ་སྒྲ་གཅིག་པུ་ལ་འཇུག་པ་འགོག་
པར་འགྱུར་རོ་ཞེ་ན། དེ་ཙམ་གྱིས། །ཐམས་ཅད་མིན་མིན་ཁྱད་པར་ཀུན། །དེ་མིན་ན་དེ་
མེད་འགྱུར་ཕྱིར། །ཐམས་ཅད་ཀྱི་སྒྲ་དེ་སྒྲ་གཅིག་པུ་ལ་འཇུག་པ་འགོག་པར་འགྱུར་བ་དེ་ཙམ་གྱིས་ནི་
སྒྲ་ཐམས་ཅད་གྱི་ཁོངས་སུ་གཏོགས་ པ་མ་ཡིན་པ་མ་ཡིན་ནོ། །གལ་ཏེ་ཡིན་ན་བུམ་པ་ལ་སོགས་ པ་ཁྱད་
458



སྒྲ
པར་རེ་རེ་བ་ཀུན་ ཐམས་ཅད་དེ་མིན་པའི་ཕྱིར་ན་ཐམས་ཅད་དེ་གཏན་ནས་མེད་པར་འགྱུར་བའི་ཕྱིར་་་
རོ། །འོན་ཏེ་འགའ་ཞིག་ལ་གྲགས་ པའི་ ཐམས་ཅད་ཡིན་ཏེ། སྒྲ་རྟག་སྟེ་ཐམས་ཅད་མི་རྟག་པའི་ཕྱིར་
ཞེས་པ་དེ་ནི་སྐྱེས་བུའི་བརྗོད་པར་འདོད་པས་སྒྲ་གཅིག་པུ་ཉིད་ཐམས་ཅད་མ་ཡིན་པ་ཡིན་པས་དེ་རྟགས་
ཡིན་ནོ་ཞེ་ན། ཤེས་བྱ་ཤེས་བྱེད་ཐ་དད་ཕྱིར། །ཆོས་ཅན་གཏན་ཚིགས་དངོས་གྱུར་ནི། །
ཤེས་བྱེད་ཉིད་དུ་མ་གྲུབ་ཕྱིར། །ཆོས་ཅན་རང་སྒྲུབ་བྱེད་མ་གྲུབ། །སྒྲ་གཅིག་པུ་ཐམས་ཅད་
མ་ཡིན་པ་ཡིན་ན་སྒྲ་དང་ཐམས་ཅད་མ་ཡིན་པ་མིང་གི་རྣམ་གྲངས་སུ་གྱུར་པས། སྒྲ་རྟག་སྟེ་གཅོམ་མམ་
སྐད་ཡིན་པའི་ཕྱིར་ཞེས་པ་དང་མཚུངས་པས་ཆོས་ཅན་དང་རྟགས་ཐ་དད་མེད་པའི་ ཕྱིར་རོ། །གང་ཆོས་
ཅན་རང་སྒྲུབ་བྱེད་དུ་བྱས་པ་དེ་ནི་ཤེས་བྱེད་ཉིད་དུ་མ་གྲུབ་པའི་གཏན་ཚིགས་ ཡིན་ཏེ། སྒྲ་ལ་སྒྲ་ཉིད་
བཀོད་པ་བཞིན། སྒྲ་ལ་ཐམས་ཅད་ལས་གཞན་ཡིན་པ་བཀོད་པ་འདིའང་ཆོས་ཅན་རང་ཉིད་གཏན་
ཚིགས་ཀྱི་དངོས་པོར་གྱུར་པ་ཡིན་ནོ་ཞེས་པ་རང་བཞིན་ནོ། །སྒྲ་ལ་ཐམས་ཅད་ལས་གཞན་ཡིན་པ་
བཀོད་པ་འདི་ཇི་ལྟར་མ་གྲུབ་ཅེ་ན། ཤེས་པར་བྱ་བ་དང་ཤེས་པར་བྱེད་པ་ནི་གདོན་མི་ཟ་བར་ཐ་དད་
པར་འགྱུར་བ་ཡིན་ནོ། །གལ་ཏེ་ཆོས་ཅན་ཉིད་སྒྲུབ་པར་བྱེད་པ་ཡིན་ན་ཅི་འགལ། གལ་ཏེ་འབྲེལ་བ་
ཡོད་ན་ཇི་ལྟར་སྒྲུབ་བྱེད་མ་ཡིན་འབྲེལ་བ་མེད་དོ་ཞེ་ན། དེ་ལྟ་ན་ཐུན་མོང་མ་ཡིན་པའི་མ་ངེས་པར་
འ གྱུར་གྱི་མ་གྲུབ་པར་མི་འགྱུར་རོ་ཞེ་ན། འདིར་གྲུབ་པ་དང་གྲུབ་ཆོས་གཉིས་མེད་པའི་ཕྱིར་མ་གྲུབ་པར་
བརྗོད་དོ། །ཅིའི་ཕྱིར་འདི་ལ་རྗེས་སུ་འགྲོ་བ་མེད་པའི་སྐྱོན་མི་བརྗོད་ཅེ་ན། ངག་ངེས་པ་མེད་པའི་
སྐབས་སུ་སྐྱོན་དོར་ཡང་འགྱུར་མོད་སྒྲུབ་པའི་ངག་ངེས་པ་ཅན་ལ་ནི་མ་གྲུབ་པ་ཉིད་ཀྱིས་ཕམ་པ་ལ་རྗེས་སུ་
“འགྲོ་བ་མེད་པས་ཕམ་པ་བསྐྱེད་པ་དོན་མེད་དོ། །
གཉིས་པ་བཀག་པ་ལ་མི་འཐད་པ་སྤང་བ་ནི། དེ་ལྟ་ན་དོན་རང་མཚན་གྱི་དངོས་པོ་ཀུན་ལ་
ཆོས་མི་རྟག་པ་དང་། ཆོས་ཅན་སྒྲ་ལ་སོགས་པའི་རྣམ་པར་དབྱེ་བ་ཐ་དད་ཅུང་ཟད་ཀྱང་མེད་པའི་
ཕྱིར་རང་བཞིན་གྱི་གཏན་ཚིགས་ཀུན་ལ་ཆོས་ཅན་དང་རྟགས་ཐ་དད་མེད་པར་ཐལ་བའི་ཉེས་པ་་་་
མཚུངས་སོ་ཞེ་ན་མིན། །ལྡོག་པ་ཁྱད་པར་ཡོད་ཕྱིར་རོ། །རང་བཞིན་གྱི་གཏན་ཚིགས་ལ་ནི་
ཉེས་པ་འདི་མཚུངས་པ་མ་ཡིན་ཏེ་དོན་ལ་ཐ་དད་མེད་ཀྱང་བློ་རྟོག་པའི་ངོར་ལྡོག་པ་ཐ་དད་པའི་ཁྱད་པར་
ཡོད་པའི་ཕྱིར་སྒྲ་ལ་བྱས་པ་བློ་ངོར་གྲུབ་ཀྱང་མི་རྟག་པ་མ་གྲུབ་པའི་ཚེ་གྲུབ་ཟིན་པའི་བྱས་པས་དེ་དང་་་་་་
འབྲེལ་བ་ཅན་མི་རྟག་པ་མ་གྲུབ་པར་སྒྲུབ་པར་བྱེད་པའི་ཕྱིར་རོ། །དོན་དམ་པར་ནི་རྣམ་དཔྱད་
ན། །དེ་ལྟ་བུར་གྱུར་མ་གྲུབ་ཕྱིར། །དོན་དམ་པ་དངོས་པོ་རང་གི་མཚན་ཉིད་ཀྱི་གནས་ལུགས་ལ་
459



རྣམ་པར་དཔྱད་ན་ནི་ཆོས་དང་ཆོས་ཅན་ལ་སོགས་པའི་རྣམ་པར་བཞག་པ་གང་ཡང་གྲུབ་པ་མེད་དེ།
དོན་དེ་གྲུབ་ན་ནི་རྟགས་དོན་མེད་ལ་མ་གྲུབ་ན་སྒྲུབ་པར་མི་ནུས་པའི་ཕྱིར་རོ། །
འོ་ན་ནི་དགག་པ་དང་སྒྲུབ་པའི་ཐ་སྙད་ཐམས་ཅད་ནུབ་པར་འགྱུར་རོ་ཞེ་ན། ཀུན་རྫོབ་པ་ཡི་
དངོས་རྣམས་ལ། །དེ་ཉིད་གཞན་ཉིད་འགོག་པར་འགྱུར། །དཔག་བྱ་དཔོག་པར་བྱེད་པ་
ཡི། །དོན་གྱི་ཐ་སྙད་གནས་པ་འདི། །ཤེས་པ་ལ་གྲུབ་ཐ་དད་ལ། །བརྟེན་ནས་རྣམ་པར་
བརྟགས་པ་ཡིན། །ཀུན་རྫོབ་གཞན་སེལ་བའི་བློ་ངོར་སྒྲ་ལ་སོགས་པའི་དངོས་པོ་རྣམས་ལ་འབྱེད་པར་
བྱེད་པའི་གཞན་སེལ་གྱིས་ཆོས་དང་ཆོས་ཅན་ལ་སོགས་ པར་ ཐ་དད་པར་རྣམ་པར་ཕྱེ་ནས་སྡུད་བར་བྱེད་་་
པའི་གཞན་སེལ་གྱིས་སྒྲ་གང་ཡིན་པ་དེ་ཉིད་མི་རྟག་པའོ་ཞེས་སྒྲུབ་པ་དང༌། སྒྲ་ལས་མི་རྟག་པ་གཞན་
ཡིན་པ་འགོག་པར་འགྱུར་བའོ། །དེས་ན་དཔག་བྱ་མི་རྟག་པ་དང་དཔོག་པར་བྱེད་པ་བྱས་པ་ལ་སོགས་
པའི་དོན་གྱི་ཐ་སྙད་གནས་པ་འདི་རྟོགས་པའི་ཤེས་པ་ལ་གྲུབ་པའི་ཐ་དད་པ་ཙམ་ལ་བརྟེན་ནས། ཆོས་
དང་ཆོས་ཅན་ལ་སོགས་པ་རྣམ་པར་བརྟགས་པ་ཡིན་གྱི་དངོས་པོ་ལ་ནི་མ་ཡིན་ནོ། །དེ་ལྟ་ན་རྟོག་པས་
བརྟགས་པའི་སྒྲ་མི་རྟག་པར་བསྒྲུབས་པས་དོན་གྱི་སྒྲ་རྟག་པར་བརྟགས་ པ་དགག་པར་མི་ནུས་སོ། །ཞེ་
ན། བདག་ཉིད་ཇི་ལྟའི་ཐ་དད་ཀྱི། །མཐར་ཐུག་ཤེས་ལ་ཐ་དད་པར། །ཆོས་དང་ཆོས་
ཅན་སྣང་གྱུར་པ། །དེ་ནི་ཐ་སྙད་རྟེན་ཡིན་ནོ། །བློ་ལ་སྣང་བ་ཇི་ལྟ་བའི་དོན་རང་མཚན་ཐ་
དད་ཀྱི་མཐར་ཐུག་པ་སྟེ་བློ་ལ་སྣང་བ་དེ་དོན་རང་མཚན་ལས་བརྒྱུད་ནས། སྐྱེས་ཤིང་དོན་དང་འབྲེལ་བ་
དང༌། བློ་ལ་སྣང་བ་དེ་ཤེས་པའི་བདག་ཉིད་ཡིན་ཡང་ཆོས་མི་རྟག་པ་དང་ཆོས་ཅན་སྒྲ་ལ་སོགས་པ་ཤེས་
པ་ལས་ཐ་དད་པའི་བདག་ཉིད་དུ་སྣང་ཞིང་ཞེན་པར་ གྱུར་པ་སྟེ། མདོར་ན་བློ་ལ་སྣང་བ་དེ་དོན་ལས་
སྐྱེས་པ་དང་དོན་དུ་ཞེན་པ་ཉིད་ཀྱིས་དོན་ཐོབ་ པར་ནུས་པའི་ཕྱིར་བློ་ལ་སྣང་བའི་གཞན་སེལ་བ་དེ་ཉིད་་་་་་
དགག་སྒྲུབ་ཀྱི་ཐ་སྙད་ཀྱི་རྟེན་ཡིན་ནོ། །སྦྱོར་བ་འདིར་ཡང་སྒྲ་དང་ཐམས་ཅད་ལས་གཞན་ཡིན་པ་བློས་
བ རྟགས་ པའི་ ཐ་དད་པ་ཉིད་ཀྱིས་ཆོས་དང་ཆོས་ཅན་དུ་རུང་བ་མ་ཡིན་ནམ་ཞེ་ན། འདིར་ནི་ཐ་སྙད་
ཀྱིས་བཞག་པ། །ཐ་དད་བློ་དང་འབྲེལ་མེད་ཅན། །ཆོས་ཅན་དེ་ཉིད་སྒྲུབ་བྱེད་དུ། །
བྱས་པ་དེས་ན་མ་གྲུབ་བསྟན། །སྒྲ་རྟག་སྟེ་ཐམས་ཅད་མི་རྟག་པའི་ཕྱིར་རོ། །ཞེས་པའི་སྦྱོར་བ་
འདིར་ནི་ཐ་སྙད་ཀྱི་རྟེན་དུ་བཞག་པ་ལ་སྒྲ་དང༌། སྒྲ་མ་ཡིན་པ་ཐམས་ཅད་ལས་གཞན་ཡིན་པ་ལས་བློ་
རྟོག་པ་དང་འབྲེལ་བའི་ངོར་ཡང་ཐ་དད་པ་ཉིད་མེད་པ་ཅན་ཡིན་ཏེ་སྒྲ་མ་ཡིན་པ་ཐམས་ཅད་ལས་གཞན་་
ཡིན་ པ་ནི་སྒྲ་ཉིད་ཡིན་པའི་ཕྱིར་ཆོས་ཅན་དུ་བཞག་པ་གང་ཡིན་པ་དེ་ཉིད་སྒྲུབ་བྱེད་ཀྱི་རྟགས་ཉིད་དུ་བྱས་
，
460



༼
r
，-
---
པ་དེས་ན་མ་གྲུབ་པར་བསྟན་པ་ཡིན་ནོ། །
དེས་ན་བྱེ་བྲག་སྤྱི་ཆོས་ཐ། །དད་ཕྱིར་རྟགས་དང་རྟགས་ཅན་ཉིད། །དཔེར་ན་རྩོལ་
བྱུང་ཉིད་ཀྱི་ཕྱིར། །རྩོལ་བྱུང་སྒྲ་ནི་མི་རྟག་བཞིན། །བློ་ངོར་ལྡོག་པ་ཐ་དད་པ་ཉིད་ཀྱིས་རྟགས་
དང་རྟགས་ ཅན་དུ་རུང་བ་དེས་ན་འདུས་བྱས་དེ་ནི་མི་རྟག་པ་ཡིན་ཏེ། འདུས་བྱས་ཉིད་ཡིན་པའི་ཕྱིར་
ཞེས་པ་འདི་ལ་ཡང་འ དུས་བྱས་ཀྱི་བྱེ་བྲག་ཆོས་ཅན་དང༌། འདུས་བྱས་ཀྱི་སྤྱི་རྟགས་སུ་བྱས་པ་ཉིད་ལྡོག་
པ་ཐ་དད་པའི་ ཕྱིར་རྟགས་དང་རྟགས་ ཅན་ཉིད་དུ་རུང་བ་ཡིན་ཏེ། དཔེར་ན་རྩོལ་བ་ལས་བྱུང་བའི་སྒྲ་
འདི་ནི་མི་རྟག་སྟེ་རྩོལ་བ་ལས་བྱུང་བ་ཉིད་ཡིན་པའི་ཕྱིར་རོ་ཞེས་པ་བཞིན་ནོ། །ཕྱོགས་ཡན་ལག་
ནའང་གནོད་མེད་ཕྱིར། །ཆོས་ཅན་ཐ་དད་མ་གྲུབ་མིན། །དཔེར་ན་གོང་བུ་རྭ་ཅན་
འདི། །རྭ་ཅན་ཉིད་ཕྱིར་རྟ་མིན་བཞིན། །སྦྱོར་བ་དེར་ནི་རྩོལ་བ་ལས་བྱུང་བའི་སྒྲ་ཕྱོགས་ ཀྱི་
ཡན་ལག་གཡ་ཡ་གྱལ་རྩོལ་བྱུང་དེ་ཉིད་རྟགས་ སུ་བྱས་པ་ནའང་བསྒྲུབ་པར་བྱ་བ་སྒྲུབ་པ་ལ་གནོད་པ་མེད་་
པའི་ཕྱིར་གཏན་ཚིགས་ ལས་ཆོས་ཅན་ཐ་དད་དུ་མ་གྲུབ་པའི་སྐྱོན་ཡོད་པ་མ་ཡིན་ཏེ། དཔེར་ན་གོང་བུ་
རྭ་ཅན་འདི་ཆོས་ཅན་རྟ་མ་ཡིན་ཏེ། རྭ་ཅན་ཉིད་ཡིན་པའི་ཕྱིར་ཞེས་པ་བཞིན་ནོ། །ཡང་ན་དེ་
རྟོགས་ནས་ལྡོག་ཕྱིར། །བསྒྲུབ་བྱའི་དུས་སུ་ཡན་ལག་མིན། །ཡང་ན་ཆོས་ཅན་རྟག་འཛིན་གྱི་
སྒྲོ་འདོགས་ ཡོད་པའི་ཚེ་རྔ་སྒྲ་ལྟ་བུ་དེ་ངོས་་གཟུང་བར་བྱ་བའི་ཕྱིར། །རྩོལ་བ་ལས་བྱུང་བའི་སྒྲ་འདི་ནི་
ཞེས་སྨོས་ཀྱང་ཆོས་ཅན་ནི་རྔ་སྒྲ་དེ་ཉིད་ཡིན་ལ། ཆོས་ཅན་དེ་ངོས་ཟིན་ཞིང་རྟོགས་པར་ གྱུར་ནས་རྩོལ་
བྱུང་དེ་ཆོས་ཅན་ཡིན་ པ་ལས་ལྡོག་པའི་ཕྱིར། བསྒྲུབ་བྱ་སྒྲུབ་པའི་དུས་སུ་རྩོལ་བྱུང་དེ་ཆོས་ཅན་གྱི་ཡན་
ལག་ཏུ་ངེས་པར་འདོད་པ་མ་ཡིན་ཏེ། དཔེར་ན་སྐྱེས་བུ་གོས་དཀར་ཅན་ལ་ཟས་བྱིན་ཅེས་བརྗོད་ཀྱང་
ཟས་སྟེར་བའི་ཡན་ལག་ཏུ་གོས་དཀར་མི་དགོས་པ་བཞིན་ནོ། །ཆོས་ཅན་དང་རྟགས་ ཐ་དད་མེད་པས་
མ་གྲུབ་པར་འ གྱུར་བ་ཡིན་ན། སྒྲ་ལ་མཉན་བྱ་ཡང་མ་གྲུབ་པར་འགྱུར་ཏེ་སྒྲ་ལ་མཉན་པར་བྱ་བ་ཡང་
ཐ་དད་མེད་པའི་ཕྱིར་རོ་ཞེ་ན། ཆོས་ཐ་དད་ཕྱིར་ཁྱད་པར་ཡང་། །དམ་བཅའི་དོན་དུ་འཐད་
མ་ཡིན། །སྒྲ་དང་མཉན་བྱ་ཡང་སྒྲ་མ་ཡིན་པ་ལས་ལོག་པ་དང༌། ཉན་པའི་ཤེས་པ་དབང་པོའི་སྤྱོད་
ཡུལ་མ་ཡིན་ པ་ལས་ལོག་པའི་ལྡོག་ཆོས་ཐ་དད་པའི་ཕྱིར། ཁྱད་པར་མཉན་བྱའི་གཏན་ཚིགས་ ཀྱང་དམ་
བཅའ་བ་སྟེ་ཕྱོགས་སྒྲའི་དོན་དུ་རྟགས་དང་རྟགས་ཅན་ཐ་དད་མེད་པར་འཐད་པ་མ་ཡིན་ནོ། །གང་
བསྒྲུབ་པར་བྱ་བ་བསྒྲུབ་བྱའི་རང་བཞིན་ངེས་པར་བྱ་བ་བཤད་ཟིན་ཏོ། ། ། །།
གཉིས་པ་གང་ གིས་སྒྲུབ་པར་བྱེད་པ་སྒྲུབ་བྱེད་རྟགས་ཀྱི་རང་བཞིན་ངེས་པར་བྱ་བ་ལ་གཉིས་ལས།
461
a|



'' ;
དང་པོ་མདོར་བསྟན་པ་ནི། གཏན་ཚིགས་རབ་ཏུ་དབྱེ་བའི་དོན། །བདེ་བར་གཟུང་བ་གྲུབ་
བྱའི་ཕྱིར། །ཕྱོགས་ཆོས་རབ་ཏུ་དབྱེ་བ་ཡིས། །མདོར་བསྡུས་པ་ནི་གསུངས་པ་ཡིན། །
འདིར་གཏན་ཚིགས་ཡང་དག་དང་ལྟར་སྣང་གི་མཚན་ཉིད་དག་བརྗོད་པར་བྱ་བ་མ་ཡིན་ནམ་ཅིའི་ཕྱིར་་་་་
ཕྱོགས་ཆོས་ཅན་གྱི་རབ་ཏུ་དབྱེ་བ་ཁོ་ན་སྟོན་པར་བྱེད་ཅེ་ན། གཏན་ཚིགས་དང༌། གཏན་ཚིགས་ལྟར་
སྣང་བ་ཕལ་ཆེ་བ་ནི་ཕྱོགས་ཀྱི་ཆོས་ཉིད་ཡིན་པ་དེ་བས་ན། གཏན་ཚིགས་དང༌། གཏན་ཚིགས་ ལྟར་
སྣང་བའི་མཚན་ཉིད་བརྗོད་པའི་སྔོན་དུ། ཕྱོགས་ཆོས་ཅན་གྱི་དབྱེ་བ་ཉིད་བསྟན་ཏེ་དེ་ལྟ་ན་འདི་ནི་
གཏན་ཚིགས་ཡང་དག་པའོ། །འདི་ནི་འགལ་བའོ། །འདི་ནི་མ་ངེས་པའོ། །ཞེས་བདེ་བླག་ཏུ་
རྟོགས་པར་འགྱུར་ཕྱིར་རོ། །དེ་སྐད་དུའང་། མདོ་ལས། གང་ཕྱིར་གཏན་ཚིགས་དག་དང་ནི། །
དེར་སྣང་ཕལ་ཆེར་ཕྱོགས་ཆོས་ཉིད། །དེས་ན་གཏན་ཚིགས་ལྟར་སྣང་གི། །སྔོན་དུ་དེ་དབྱེ་བསྟན་
པར་བྱ། ཞེས་སོ། །དེ་ཉིད་འདིར་གསུངས་པ་ཡིན་ཞེས་པ་ལ་གང་གསུངས་ཞེ་ན་གཏན་ཚིགས་ཀྱི་རབ་
ཏུ་དབྱེ་བའི་དོན་རྣམས་སོ། །གང་གིས་གསུངས་ཞེ་ན། །སློབ་དཔོན་ཕྱོགས་ ཀྱི་གླང་པོས་སོ། །གང་
དུ་གསུངས་ཞེ་ན་ཚད་མ་ཀུན་ལས་བཏུས་སུའོ། །དུས་ནམ་གྱི་ཚེ་ཞེ་ན། གཏན་ཚིགས་ཡང་དག་དང༌།
ལྟར་སྣང་གི་མཚན་ཉིད་དཔྱོད་པའི་སྔོན་དུའོ། །དགོས་པ་ཅིའི་དོན་དུ་ཞེ་ན། །གཏན་ཚིགས་ ཡང་
དག་དང༌། འགལ་བ་དང༌། མ་ངེས་པ་རྣམས་བརྗོད་བྱ་ཉུང་ངུས་རྗོད་བྱེད་རྒྱ་ཆེན་པོ་བདེ་བླག་ཏུ་ཡིད་
ལ་གཟུང་བར་གྲུབ་པར་བྱ་བའི་ཕྱིར་རོ། །ཚུལ་ཇི་ལྟར་གསུངས་ཞེ་ན། ཕྱོགས་ཆོས་ཅན་གྱི་རབ་ཏུ་དབྱེ་
བ་དགུ་ཡིས་མདོར་བསྡུས་པའི་ཚུལ་གྱིས་གསུངས་པའོ། །
དེ་ཡང་། ཕྱོགས་ཆོས་མཐུན་ཕྱོགས་ཡོད་མེད་དང༌། །རྣམ་གཉིས་རེ་རེ་དག་ལ་ཡང་། །རྣམ་
གསུམ་མི་མཐུན་ཕྱོགས་ལ་ཡང་། །ཡོད་མེད་རྣམ་པ་གཉིས་ཕྱིར་རོ། །ཞེས་གསུངས་ཏེ་དེའང་རྣམ་་
ངེས་ལས། ཕྱོགས་ ཀྱི་ཆོས་དེ་ནི་རྣམ་པ་གསུམ་དུ་དབྱེ་སྟེ། མཐུན་པའི་ཕྱོགས་ལ་ཡོད་པ་དང༌། མེད་པ་
དང་རྣམ་པ་གཉིས་ཀའོ། །ཞེས་སོ། །མཐུན་པའི་ཕྱོགས་ལ་ཡོད་པ་ལ་ཡང་མི་མཐུན་པའི་ཕྱོགས་ལ་་
ཡོད་པ་དང་མེད་པ་དང་ཆ་གཉིས་པ་སྟེ་གསུམ་མོ། །དེ་བཞིན་དུ་མཐུན་ཕྱོགས་ལ་མེད་པ་ལ་ཡང་མི་་
མཐུན་པའི་ཕྱོགས་ལ་ཡོད་པ་དང་མེད་པ་དང་ཆ་གཉིས་པ་སྟེ་གསུམ་མོ། །མཐུན་ཕྱོགས་ལ་ཆ་གཉིས་པ་
ལ་ཡང་མི་མཐུན་པའི་ཕྱོགས་ལ་ཡོད་པ་དང་མེད་པ་དང་ཆ་གཉིས་པ་སྟེ་གསུམ་དང་སྤྱིར་དགུའོ། །དེ་ལས་
མཐུན་པའི་ཕྱོགས་ལ་ཡོད་པ་ལ་མི་མཐུན་པའི་ཕྱོགས་ལ་ཡང་ཁྱབ་པར་ཡོད་པ་ནི་སྒྲ་རྟག་སྟེ་གཞལ་བྱ་ཡིན་་་
པའི་ཕྱིར་ཞེས་པ་སྟེ་ཐུན་མོང་གི་མ་ངེས་པའོ། །མི་མཐུན་ཕྱོགས་ལ་གཏན་ནས་མེད་ པ་ནི། །སྒྲ་མི་
462
E



རྟག་སྟེ་བྱས་པའི་ཕྱིར་ཞེས་པ་སྟེ། རང་བཞིན་གྱི་གཏན་ཚིགས་སོ། །མི་མཐུན་ཕྱོགས་ལ་ཆ་ག ཉིས་པ་
ནི་སྒྲ་རྩོལ་བ་ལས་བྱུང་བ་ཡིན་ཏེ་མི་རྟག་པའི་ཕྱིར་ཞེས་པ་སྟེ་ཐུན་མོང་གི་མ་ངེས་པའོ། །དེ་ལྟ་ན་མཐུན་
ཕྱོགས་ལ་ཡོད་པའི་རྣམ་པ་གསུམ་ཡིན་ནོ། །མཐུན་ཕྱོགས་ལ་མེད་པ་ལ་མི་མཐུན་ཕྱོགས་ལ་ཁྱབ་པར་
ཡོད་པ་ནི། སྒྲ་རྟག་སྟེ་བྱས་པའི་ཕྱིར་ཞེས་པ་སྟེ་རང་བཞིན་འགལ་བའོ། །མི་མཐུན་ཕྱོགས་ལ་ཡང་
གཏན་ནས་མེད་པ་ནི། གསོན་ལུས་བདག་དང་བཅས་པ་ཡིན་ཏེ་སྲོག་དང་ལྡན་པའི་ཕྱིར་རོ། །ཞེས་
པ་སྟེ་ཐུན་མོང་མ་ཡིན་པའི་མ་ངེས་པའོ། །མི་མཐུན་ཕྱོགས་ལ་ཆ་གཉིས་པ་ནི། སྒྲ་རྟག་སྟེ་རྩོལ་བ་ལས་
བྱུང་བའི་ཕྱིར་རོ། །ཞེས་པ་སྟེ་འབྲས་བུ་འགལ་བའོ། །དེ་ལྟར་ན་མཐུན་ཕྱོགས་ ལ་མེད་པར་རྣམ་པ་
གསུམ་མོ། །མཐུན་ཕྱོགས་ལ་ཆ་གཉིས་པ་ལ་ཡང་མི་མཐུན་པའི་ཕྱོགས་ལ་ཁྱབ་པར་ཡོད་པ་ནི་སྒྲ་རྩོལ་
བ་ལས་བྱུང་བ་མིན་ཏེ་མི་རྟག་པའི་ཕྱིར་ཞེས་པ་ཐུན་མོང་གི་མ་ངེས་པའོ། །མི་མཐུན་ཕྱོགས་ལ་གཏན་
ནས་མེད་པ་ནི་སྒྲ་མི་རྟག་སྟེ་རྩོལ་བ་ལས་བྱུང་བའི་ཕྱིར་ཞེས་པ་སྟེ་འབྲས་བུའི་གཏན་ཚིགས་སོ། །མི་
མཐུན་པའི་ཕྱོགས་ལ་ཡང་ཆ་གཉིས་པ་ནི། སྒྲ་རྟག་སྟེ་ལུས་ཅན་མ་ཡིན་པའི་ཕྱིར་རོ། །ཞེས་པ་སྟེ་ཐུན་
མོང་གི་མ་ངེས་པའོ། །ཐ་མ་འདི་ནི་བྱེ་བྲག་པས་རྡུལ་ཕྲན་རྟག་པར་འདོད་པ་དང་མཐུན་པར་དཔེར་
བརྗོད་པའོ། །དེ་ཉིད་མདོ་ལས། གཞལ་བྱ་བྱས་དང་མི་རྟག་དང་། བྱས་དང་མཉན་བྱ་རྩོལ་ལས་
བྱུང༌། །མི་རྟག་རྩོལ་བྱུང་རེག་བྱ་མིན། །དེ་རྒྱུ་རྟག་པ་ལ་སོགས་པའོ། །ཞེས་སོ། །རྟག་པ་ལ་
སོགས་ཞེས་པའི་དོན་ནི་རྒྱན་ལས། རྟག་དང་མི་རྟག་རྩོལ་བྱུང་དང༌། །བར་དུ་རྟག་པ་གསུམ་དག་
དང༌། །རྩོལ་བྱུང་མིན་དང་མི་རྟག་རྟག །སྒྲུབ་བྱེད་གཞལ་བྱ་ཉིད་སོགས་ཡིན། །ཞེས་སོ། །རྟགས་
དེ་དག་གང་དང་གང་ཡིན་པ་ནི། མདོ་ལས། དེ་གང་མཐུན་ཕྱོགས་ལ་ཡོད་གཉིས། །དེ་མེད་པ་ལ་
མེད་པ་སྟེ། །དེ་རྟགས་འདི་ལའང་བཟློག་པ་སྟེ། །འགལ་བའོ་གཞན་རྣམས་མ་ངེས་པའོ། ཞེས་སོ།།
གཉིས་པ་རྒྱས་པར་བཤད་པ་ལ་གཉིས་ལས། དང་པོ་སྒྲའི་སྦྱོར་ཚུལ་ངོས་གཟུང་བ་ནི། འདིར་
ཕྱོགས་ཆོས་ནི་ཕྱོགས་ གང་ཡིན་ པ་དེ་ཉིད་ཆོས་ཡིན་པ་དེའི་སྐྱེས་བུ་དང་། ཕྱོགས་ ཀྱང་ཡིན་ལ་ཆོས་ཀྱང་
ཡིན་པའི་གཞི་མཐུན་པ་ནི་མ་ཡིན་ཏེ། དེ་ལྟ་ན་ཆོས་དཔེ་ལ་རྗེས་སུ་མི་འགྲོ་བའི་ཕྱིར་དང་། ལ་ལ་དུ་བ་
གྲུབ་པ་ཡང་ཕྱོགས་ཆོས་མ་ཡིན་ པར་འགྱུར་བའི་ཕྱིར་རོ། །ཕྱོགས་དང་ཆོས་ནི་ཕྱོགས་ཆོས་ཞེས་བཟླས་
དབྱེ་བའང་མ་ཡིན་ཏེ་གཉིས་ཀྱི་ཚིག་ཅན་དུ་ཐལ་བར་འགྱུར་བ་ལས་འདིར་གཉིས་ཀྱི་ཚིག་ཅན་ཡང་མ་་་་
ཡིན་པའི་ཕྱིར་རོ། །དེས་ན་འདི་ནི་ཕྱོགས་ཀྱི་ཆོས་གང་ཡིན་པ་དེ་ནི་ཕྱོགས་ཆོས་ཞེས་དྲུག་པའི་བསྡུ་བ་
ཡིན་པར་བ གྱུར་ལ། དེ་ནི་ཆོས་བརྗོད་པའི་སྒྲ་ཡིན་པས་ཕྱོགས་ལས་གཞན་པའི་ཆོས་ཡིན་པ་རྣམ་པར་
463



གཅོད་པར་འགྱུར་ཏེ། རྒྱལ་པོའི་སྐྱེས་བུ་ཞེས་པ་དྲུག་པའི་སྒྲས་རྗེའོ་གཞན་གྱི་སྐྱེས་བུ་ཡིན་ པ་རྣམ་པར་
གཅོད་པ་བཞིན་ནོ། །དེ་ལྟ་ན་རྟགས་ཤེས་འདོད་ལས་གཞན་དུ་རྗེས་སུ་མི་འགྲོ་བའི་ཕྱིར། ཐུན་མོང་མ་
ཡིན་ པ་ཉིད་དུ་འགྱུར་རོ་ཞེ་ན། འདིར་མི་ལྡན་རྣམ་གཅོད་དུ་སྦྱོར་བའི་ཕྱིར་སྐྱོན་མེད་དོ་ཞེས་སྟོན་པར་
བྱེད་པ། ཆོས་ཀྱི་ཚིག་ཕྲད་ཐ་དད་པར། །བྱེད་པས་མི་ལྡན་གཞན་ལྡན་དང༌། །ཤིན་ཏུ་མི་
སྲིད་རྣམ་གཅོད་བྱེད། །ཁྱད་པར་ཁྱད་པར་ཅན་དག་དང་། །བྱ་བ་དང་ནི་ལྷན་ཅིག་
བརྗོད། །ཆོས་སེར་ལྷག་དེ་རྟགས་ཀྱི་ཚིག་ཕྲད་དེ། ངེས་གཟུང་གི་སྦྱོར་ས་ཐ་དད་པར་བྱེད་པ་ལས། །
མི་ལྡན་པ་རྣམ་པར་གཅོད་པ་དང༌། གཞན་དང་ལྡན་པ་རྣམ་པར་གཅོད་པ་དང༌། ཤིན་ཏུ་མི་སྲིད་པ་
རྣམ་པར་གཅོད་པར་བྱེད་པ་སྟེ། ཆོས་ཅན་ལ་རྟགས་ཡོད་པ་ཁོ་ན་ཞེས་ཁྱད་པར་རྟགས་དང་ལྷན་ཅིག་ཏུ་
ངེས་གཟུང་སྦྱར་བ་མི་ལྡན་པ་རྣམ་པར་གཅོད་པ་དང༌། ཆོས་ཅན་ཁོ་ན་ལ་རྟགས་ཡོད་པ་ཞེས་ཁྱད་པར་
ཅན་ཆོས་ཅན་དང་ངེས་གཟུང་ལྷན་ཅིག་ཏུ་བརྗོད་པ་གཞན་དང་ལྡན་པ་རྣམ་ པར་ གཅོད་པ་དང༌། ཆོས་
ཅན་ལ་རྟགས་སྲིད་པ་ཁོ་ན་ཞེས་བྱ་བ་སྲིད་པ་དང་ངེས་གཟུང་ལྷན་གཅིག་ཏུ་བརྗོད་པ་ཤིན་ཏུ་མི་སྲིད་པ་་་
རྣམ་པར་གཅོད་པ་སྟེ་གསུམ་ལས། འདི་ནི་ཆོས་ཅན་ལ་རྟགས་ཡོད་པ་ཁོ་ན་ཞེས་མི་ལྡན་རྣམ་གཅོད་དུ་
སྦྱོར་བའི་ཕྱིར་དཔེ་ལ་རྗེས་སུ་འགྲོ་བ་མེད་པའི་སྐྱོན་ཡོད་པ་མ་ཡིན་ནོ། །གལ་ཏེ་ངེས་གཟུང་གི་སྒྲ་མ་
སྨོས་པར་དོན་དེ་ཐུན་མོང་མ་ཡིན་པར་མི་རྟོགས་ན། ངག་བརྗོད་པ་དོན་མེད་དུ་འགྱུར་བ་དང༌། ངག་
ཐམས་ཅད་ཀྱང་ངེས་གཟུང་ཁོ་ནས་བརྗོད་དགོས་པར་འགྱུར་ལ། ངེས་གཟུང་གི་སྒྲ་མ་སྨོས་ཀྱང་དོན་དེ་
ཐུན་མོང་མ་ཡིན་པ་ཉིད་དུ་རྟོགས་ན་ངེས་གཟུང་དོན་མེད་པར་འགྱུར་རོ། །ཞེ་ན། དེ་སྒྱུར་མེད་
ཀྱང་བརྗོད་འདོད་ལས། །དེ་དོན་ཉིད་ནི་རྟོགས་པར་འགྱུར། །གང་ཕྱིར་ངག་འབྲས་རྣམ་
གཅོད་ཕྱིར། །དཔེར་ན་ནག་པ་འཕོང་སྐྱེན་པའམ། །སྲིད་སྒྲུབ་འཕོང་སྐྱེན་ཞེས་པ་འམ། །
སྔོན་པོ་མཚོ་སྐྱེས་འགྱུར་ཞེས་བཞིན། །ངེས་གཟུང་དེ་དངོས་སུ་སྦྱར་བ་མེད་ཀྱང་སྐྱེས་བུའི་སྐབས་
ཀྱི་བརྗོད་འདོད་ལས་ངེས་གཟུང་དེའི་དོན་ཉིད་རྟོགས་པར་འ གྱུར་ཏེ། གང་གི་ཕྱིར་ཞེ་ན་ངག་དེའི་འབྲས་
བུ་ནི་བརྗོད་འདོད་ཀྱི་དོན་དེ་མ་ཡིན་པ་རྣམ་པར་བཅད་ནས་དོན་དེ་ཐུན་མོང་མ་ཡིན་པར་རྟོགས་པ་ཙམ་་
ཡིན་པའི་ཕྱིར་རོ། །དཔེར་ན་ནག་པ་འཕོང་སྐྱེན་པར་གྲགས་པ་མེད་ཅིང་འཕོང་མི་སྐྱེན་པར་དོགས་པ་
དེའི་ཚེ། ནག་པ་འཕོང་སྐྱེན་ཞེས་སྦྱར་བ་ན་ངེས་གཟུང་གི་སྒྲ་སྦྱར་བ་མེད་ནའང་། ནག་པ་འ ཕོང་སྐྱེན་
པ་ཁོ་ན་ཞེས་པ་མི་ལྡན་རྣམ་གཅོད་ཀྱི་དོན་དེ་རྟོ གས་པར་འགྱུར་བའམ། སྲིད་སྒྲུབ་འཕོང་སྐྱེན་པར་
གྲགས་ཤིང་སྲིད་སྒྲུབ་ལས་གཞན་པའང་འཕོང་སྐྱེན་པར་དོགས་པ་དེའི་ཚེ། ངེས་གཟུང་གི་སྒྲ་སྦྱར་བ་མེད་
ས64



1
པར་ སྲིད་སྒྲུབ་འཕོང་སྐྱེན་ཞེས་སྦྱར་བ་ན་སྲིད་སྒྲུབ་ཁོ་ན་འཕོང་སྐྱེན་ཞེས་པ་གཞན་ལྡན་རྣམ་གཅོད་ཀྱི་་་་་
དོན་དེ་རྟོ གས་པར་འགྱུར་བའམ། སྔོན་པོ་མཚོ་ལས་སྐྱེས་པ་སྲིད་པར་མ་ཤེས་ཤིང་སྔོན་པོ་མཚོ་ལས་སྐྱེས་
པ་མི་སྲིད་པར་དོགས་པ་དེའི་ཚེ། སྔོན་པོ་མཚོ་ལས་སྐྱེས་ཞེས་སྤྱར་བ་ན། ངེས་གཟུང་གི་སྒྲ་མ་སྦྱར་ཡང་
སྔོན་པོ་མཚོ་ལས་སྐྱེས་པ་སྲིད་པ་ཁོ་ན་ཞེས་པ་གཏན་ནས་མི་སྲིད་པ་རྣམ་པར་གཅོད་པའི་དོན་དེ་རྟོ གས་པ་
བཞིན་དུ་འདིར་ཡང་དུ་བ་ལ་དང་མ་འབྲེལ་བར་དོགས་པ་དེའི་ཚེ། ། ལ་ལ་དུ་བ་ཡོད་དོ་ཞེས་སྦྱར་ན་མི་
ལྡན་རྣམ་གཅོད་དུ་རྟོ གས་པར་འགྱུར་ལ། ལ་ལ་ནི་དུ་བ་མེད་པར་དོགས་པ་མེད་ཅིང་། ལ་ལས་གཞན་
ལ་དུ་བ་ཡོད་པར་དོགས་པ་དེའི་ཚེ་ལ་ལ་དུ་བ་ཡོད་དོ་ཞེས་སྦྱར་བ་ན་གཞན་ལྡན་རྣམ་གཅོད་དུ་རྟོ གས་་་་་
པར་འགྱུར་ཞིང་ལ་ལ་དུ་བ་མི་སྲིད་པར་དོགས་པ་དེའི་ཚེ་ལ་ལ་དུ་བ་ཡོད་དོ་ཞེས་སྦྱར་ན། མི་སྲིད་པ་རྣམ་
པར་ གཅོད་པར་འགྱུར་བ་ཡིན་ཏེ། ཀ་ལུ་ཀ་གོ་མིས་མཛད་པའི་ འགྲེལ་བ་ལས་ཀྱང་། གང་ལ་ཆོས་ཆོས་
ཅན་དང་འབྲེལ་བར་ཐེ་ཚོམ་ཟ་བ་དེ་ལ་ནི་གང་གི་ཚེ་ཆོས་ཡོད་པར་གྲུབ་པ་དེའི་ཚེ་མི་ལྡན་པ་རྣམ་པར་་་་་
གཅོད་པ་ཡིན་ནོ། །གང་གི་ཚེ་ཆོས་ཅན་དང་འབྲེལ་བ་གྲུབ་ལ། ཆོས་ཅན་ལས་གཞན་ལ་ཡོད་པའི་
དོགས་པ་བཟློག་པའི་ཕྱིར་ཆོས་སྦྱོར་བ་དེའི་ཚེ་ནི་གཞན་དང་ལྡན་པ་རྣམ་པར་བཅད་པ་ཡིན་ནོ། །ཞེས་
སོ། །ངེས་གཟུང་གི་སྒྲ་མ་སྦྱར་བར་ཡང་ངེས་གཟུང་གི་དོན་རྟོགས་པ་ཇི་ལྟར་ཡིན་ཞེ་ན། དེར་ཡང་
ཟླ་བོ་རྣམ་གཅོད་པ། །དོན་རྣམས་ལ་ནི་རྟོགས་འགྱུར་ཏེ། །དེ་ལྟར་གྲགས་དང་ནུས་པ་
དང༌། །སྒྲ་ནི་བརྗོད་འདོད་རྗེས་འབྲང་ཕྱིར། །བཤད་མ་ཐག་པ་དེ་ལྟར་སྐབས་གསུམ་པོ་དེར་
ཡང་ངག་དེའི་འགལ་ཟླ་མི་འདོད་པའི་དོན་ནག་པ་འཕོང་མི་སྐྱེན་པ་དང༌། སྲིད་སྒྲུབ་ལས་གཞན་པ་
འཕོང་སྐྱེན་པ་དང༌། སྔོན་པོ་མཚོ་ལས་སྐྱེས་པ་མི་སྲིད་པ་རྣམ་པར་བཅད་ནས། འདོད་པའི་དོན་ནག་
པ་འཕོང་སྐྱེན་པ་དང༌། སྲིད་སྒྲུབ་ལས་གཞན་པའི་འཕོང་སྐྱེན་པ་མེད་པ་དང་། སྔོན་པོ་མཚོ་ལས་སྐྱེས་
པ་སྲིད་ པ་དེ་རྣམས་ཐུན་མོང་མ་ཡིན་པ་ཉིད་དུ་རྟོ གས་པར་འགྱུར་ཏེ། སྐྱེས་བུའི་བརྗོད་འདོད་ཀྱིས་
དམིགས་པའི་བཟློག་ཟླ་གང་ཡིན་པ་དེ་ཉིད་རྣམ་པར་གཅོད་པ་ཡིན་གྱི་གཞན་ནི་མ་ཡིན་ནོ་ཞེས་གྲགས་པ་
ཡིན་ནོ། །དེ་ཡང་འཇིག་རྟེན་ན་ཕའི་མདའ་གཞུ་ཁྱེར་ལ་ཤོག་ཅིག་ཅེས་བརྗོད་པ་ན། མདའ་གཞུ་ལས་
གཞན་མའི་གོས་ཁྱེར་འོངས་ན་བཞད་གད་དུ་བྱེད་པ་ཉིད་དོ། །དེ་བཞིན་དུ་གཞན་དང་ལྡན་པ་རྣམ་
པར་ གཅོད་པའི་ངག་དེ་ལ་ཡང་། གལ་ཏེ་སྲིད་སྒྲུབ་དང་། རྣ་ཅན་གཉིས་འཕོང་གང་རྐྱེན་ཞེས་ཐེ་ཚོམ་
ཟ་བ་ན་སྲིད་སྒྲུབ་ཉིད་འཕོང་སྐྱེན་ནོ་ཞེས་པའི་ངེས་གཟུང་དེས་རྣ་ཅན་ཉིད་རྣམ་པར་གཅོད་གྱི། ར་མ་
ལ་སོགས་པ་ནི་རྣམ་ པར་ གཅོད་པ་མ་ཡིན་ནོ། །ཅི་འགྲོ་བ་ན་འཕོང་སྐྱེན་པ་གཞན་ཡོད་དམ་ཞེས་ཐེ་ཚོམ་
465



ཟ་བ་ན་སྲིད་སྒྲུབ་ཉིད་འཕོང་སྐྱེན་ནོ་ཞེས་པའི་ངེས་གཟུང་དེས་གཞན་མཐའ་དག་འཕོང་སྐྱེན་པ་རྣམ་པར་
གཅོད་པ་ཉིད་དེ། དེ་ཉིད་བཟློག་པའི་ཟླ་བོ་ཡིན་པའི་ཕྱིར་རོ། །མི་ལྡན་པ་རྣམ་པར་གཅོད་པ་ཡང་
འཕོང་མི་སྐྱེན་པར་ཐེ་ཚོམ་ཟ་བའི་ཚེ། ནག་པ་འཕོང་སྐྱེན་པ་ཁོ་ན་ཞེས་པའི་ངེས་གཟུང་དེས་འཕོང་མི་
སྐྱེན་པ་ཁོ་ན་རྣམ་པར་གཅོད་ལ། འཕོང་སྐྱེན་པ་ལས་གཞན་པའི་ཡོན་ཏན་ཡོད་དམ་མེད་ཐེ་ཚོམ་ཟ་བ་
དེའི་ཚེ་ནག་པ་འཕོང་སྐྱེན་པ་ཁོ་ན་ཞེས་པའི་ངེས་གཟུང་དེས། མཁས་པ་ལ་སོགས་པའི་ཡོན་ཏན་གཞན་
རྣམ་ པར་ གཅོད་པ་ཡིན་ཏེ། དེ་དག་ཉིད་བཟློག་པའི་ཟླ་བོ་ཡིན་པའི་ཕྱིར་རོ། །དེ་ལྟ་ན་ཚིག་ཕྲད་དེ་
བཟློག་པའི་ཟླ་བོ་རྣམ་པར་གཅོད་པ་ལ་ནུས་པ་ཡོད་པའི་ཕྱིར་དང༌། སྒྲ་ནི་བརྗོད་པར་འདོད་པའི་ རྗེས་
སུ་འགྲོ་བ་ཡིན་གྱི་རང་དབང་ཅན་མ་ཡིན་ལ། སྐྱེས་བུའི་བརྗོད་པར་འདོད་པས་ ཀྱང་། འགལ་ཟླ་དེ་
ཉིད་རྣམ་པར་གཅོད་པར་འདོད་པས་སྒྲ་སྦྱོར་བའི་ཕྱིར་རོ། །དེས་ན་མི་ལྡན་རྣམ་གཅོད་ལས། །
ཆོས་ཅན་ཆོས་ཀྱི་ཁྱད་པར་ཡིན། །དེ་ཡི་ཁྱད་པར་ཅན་གྱི་ཆོས། །རྗེས་འགྲོ་མེད་པའི་སྐྱོན་
རྟེན་མིན། །མི་ལྡན་པ་རྣམ་པར་གཅོད་པའི་བརྗོད་འདོད་ཀྱིས་སྦྱར་ན། གདོན་མི་ཟ་བར་གཞན་དང་
ལྡན་པ་རྣམ་པར་གཅོད་པ་མ་ཡིན་ པ་དེས་ན། ཆོས་ཅན་ལ་རྟགས་མི་ལྡན་པ་རྣམ་པར་གཅོད་པ་ཙམ་
ཡིན་པས། ཆོས་ཅན་སྒྲ་ནི་ཆོས་བྱས་ཡོད་ཀྱི་མི་ལྡན་རྣམ་གཅོད་ཀྱིས་ཁྱད་པར་དུ་བྱས་པ་ཙམ་ཡིན་པའི་
ཕྱིར། ཆོས་ཅན་སྒྲ་དེའི་ཁྱད་པར་ཅན་གྱི་ཆོས་བྱས་ཡོད་རྟགས་སུ་སྦྱར་ནའང་། རྗེས འགྲོ་མེད་པའི་
སྐྱོན་རྟེན་པ་ནི་མ་ཡིན་ནོ། །
གཉིས་པ་དོན་གྱི་སྦྱོར་ཚུལ་དཔེར་བརྗོད་པ་ལ་གསུམ་སྟེ། དབྱེ་བ་དངོས་དང༌། རྟགས་གསུམ་
ཁྱད་པར་དུ་བཤད་པ་དང༌། མ་དམིགས་པ་ལོགས་སུ་མི་སྟོན་པའི་འཐད་པའོ། །
དང་པོ་ནི། རང་བཞིན་འབྲས་བུ་གྲུབ་དོན་དུ། །གཏན་ཚིགས་གཉིས་དང་བཟློག་པ་
གཉིས། །རྩོད་ཕྱིར་ཁྱད་པར་སྤྱི་དག་སྟེ། །ལྷག་མ་ལྡོག་པའི་སྒྲུབ་བྱེད་ཡིན། །སྔར་བཤད་
པའི་ཕྱོགས་ཆོས་ཅན་དགུ་པོ་དེ་ཉིད་ལ། རེའུ་མིག་དགུར་བྱས་ལ་ཕྲེང་གོང་མའི་རེའུ་མིག་གསུམ་ལ་ནི། །
མཐུན་པའི་ཕྱོགས་ལ་ཡོད་པའི་རྟགས་རྣམ་པ་གསུམ་རིམ་པ་བཞིན་ནོ། །ཕྲེང་གཉིས་པའི་ གསུམ་ལ་ནི་
མཐུན་པའི་ཕྱོགས་ལ་མེད་པ་གསུམ་མོ། །ཕྲེང་འོག་མའི་གསུམ་ལ་ནི་མཐུན་པའི་ཕྱོགས་ལ་ཆ་གཉིས་པ་
རྣམ་པ་གསུམ་རིམ་པ་བཞིན་ཡིན་ནོ། །དེ་ལ་རང་བཞིན་གྱི་གཏན་ཚིགས་དང༌། འབྲས་བུའི་གཏན་
ཚིགས་བསྒྲུབ་པའི་དོན་དུ། སྟེང་དང་འོག་གི་གཏན་ཚིགས་གཉིས་དང་བཟློག་པ་རང་བཞིན་འགལ་བ་
དང༌། འབྲས་བུ་འགལ་བའི་གཏན་ཚིགས་གཉིས་བསྒྲུབ་པའི་དོན་དུ། གཡས་དང་གཡོན་གྱི་གཏན་
466



ཚིགས་གཉིས་དང༌། མི་མཐུན་ཕྱོགས་ལས་ལྡོག་པར་ངེས་པ་རྟགས་ཡང་དག་དུ་རྩོད་པ་དགག་པའི་ཕྱིར་
ཁྱད་པར་ཏེ་མཉན་བྱ་དབུས་ཀྱི་གཏན་ཚིགས་དང༌། མཐུན་པའི་ཕྱོགས་ལ་ཁྱབ་པར་འཇུག་པ་རྟགས་ཡང་
དག་དུ་རྩོད་པ་དགག་པའི་ ཕྱིར་སྤྱི་སྟེ་ གཞལ་བྱའི་གཏན་ཚིགས་མཚམས་དང་པོ་དང་། རྟགས་མི་མཐུན་
པའི་ ཕྱོགས་ཐམས་ཅད་ ཕ་ལྡོག་པ་དགོས་པར་བསྒྲུབ་ པའི་དོན་དུ་ མཚམས་ལྷག་མ་གསུམ་གྱི་གཏན་
ཚིགས་གསུངས་པ་ཡིན ནོ །དེ་ཡང་རྗེས་སུ་འགྲོ་བ་ཙམ་ཡོད་ ཀྱང་མི་མཐུན་ཕྱོགས་ཐམས་ཅད་ལ་ལྡོག་
པ་མ་གྲུབ་ན་རྟགས་མ་ཡིན་ པར་བསྟན་པའི་ཕྱིར། སྒྲ་རྩོལ་བ་ལས་བྱུང་བ་མ་ཡིན་ཏེ། མི་རྟག་པའི་ཕྱིར་
རོ་ཞེས་མཚམས་གསུམ་པ་དང༌། མཐུན་ཕྱོགས་ཐམས་ཅད་ལ་ཁྱབ་པར་འཇུག་ཀྱང་མི་མཐུན་ཕྱོགས་
ཐམས་ཅད་ལས་ལྡོག་པར་མ་གྲུབ་ན་རྟགས་མ་ཡིན་པར་བསྟན་པའི་དོན་དུ། སྒྲ་རྩོལ་བ་ལས་བྱུང་བ་ཡིན་
ཏེ། མི་རྟག་པའི་ ཕྱིར་ཞེས་པ་མཚམས་གཉིས་པ་དང་། མཐུན་ཕྱོགས་འགའ་ཞིག་ལ་རྗེས་སུ་འགྲོ་བ་
དང༌། མི་མཐུན་ཕྱོགས་འགའ་ཞིག་ལ་ལྡོག་པ་ཙམ་ཡོད་ ཀྱང་། མི་མཐུན་ཕྱོགས་ཐམས་ཅད་ལས་ལྡོག་
པར་མ་གྲུབ་ན། རྟ གས་མ་ཡིན་པར་བསྟན་པའི་ཕྱིར། སྒྲ་རྟག་སྟེ་ལུས་ཅན་མ་ཡིན་པའི་ཕྱིར་ཞེས་པ་
མཚམས་ཐ་མ་གསུངས་པ་ཡིན་ནོ། །
གཉིས་པ་རྟགས་གསུམ་ཁྱད་པར་དུ་བཤད་པ་ལ་གཉིས་ཏེ། ཡང་དག་གཉིས་བཤད་པ་དང་། ཁྱད་
པར་བཤད་པའོ། །
དང་པོ་ལ་ལྔ་ལས། དང་པོ་སྒྲུབ་རྟགས་གཉིས་ཀྱི་ཁྱད་པར་ནི། གལ་ཏེ་བྱས་པ་རང་བཞིན་དང་
རྩོལ་བྱུང་འབྲས་རྟགས་སུ་ཇི་ལྟར་ཤེས། དེ་ལ་བཟློག་པར་ཡང་ཅི་སྟེ་མི་འགྱུར། ཞེ་ན། མ་ཡིན་ཏེ་རྩོལ་
བྱུང་ལ་འབྲས་རྟགས་ཀྱི་མཚན་ཉིད་དང༌། བྱས་པ་ལ་རང་བཞིན་གྱི་རྟགས་ཀྱི་མཚན་ཉིད་ཡོད་ཅིང་
བཟློག་པ་ལ་མེད་པའི་ཕྱིར་རོ་ཞེས་སྟོན་པ། རང་བཞིན་ཉིད་ལས་གཞན་གྱིས་ནི། །གོ་བྱ་ལ་
ཁྱབ་ཡོད་མིན་ཏེ། །རྒྱུ་ནི་འཁྲུལ་པ་སྲིད་ཕྱིར་རོ། །དེ་ཕྱིར་འབྲས་རྣམ་གཉིས་སུ་འཇུག །
རང་བཞིན་གྱི་གཏན་ཚིགས་ལས་གཞན་གྱིས་ནི། གོ་བྱ་སྟེ་བསྒྲུབ་པར་བྱ་བ་ལ་ཁྱབ་པ་ཡོད་པ་མ་ཡིན་ཏེ།
རྒྱུ་ནི་འབྲས་བུ་སྒྲུབ་པ་ལ་འཁྲུལ་བ་སྲིད་པའི་ཕྱིར་རོ། །རྒྱུས་འབྲས་བུ་ལ་མ་ཁྱབ་པ་དེའི་ཕྱིར་འབྲས་བུ་
ནི་རྒྱུ་ལ་ཡོད་པ་དང་མེད་པ་རྣམ་པ་གཉིས་སུ་འཇུག་པ་ཡིན་གྱི་ཡོད་པ་ཁོ་ནར་ངེས་པ་མ་ཡིན་ནོ། །
གཉིས་པ་རྩོལ་བྱུང་འབྲས་རྟགས་སུ་སྒྲུབ་པ་ནི། བརྩལ་མ་ཐག་ཏུ་འབྱུང་བའི་ཤེས་པ་སྒྲ་མི་རྟག་
པའི་འབྲས་བུ་ཡིན་པས་མི་འགྲུབ་སྟེ། མར་མེས་བུམ་པ་སྔར་ཡོད་གསལ་བར་ བྱེད་པ་བཞིན་ནོ་ཞེ་ན།
སྔར་ཡོད་པ་མི་ཤེས་པ་ནི། །ཐརྩལ་མ་ཐག་འབྱུང་ངེས་མིན་ཏེ། །སྒྲིབ་བྱེད་དབང་པོ་སྒྲ་
467



ལ་དེ། །རྣམ་ཀུན་ཉེར་སྦྱོར་མེད་ཕྱིར་རོ། །ཉན་པའི་ཤེས་པ་ནི་མི་རྟག་པའི་འབྲས་བུ་ཡིན་ཏེ།
བརྩལ་མ་ཐག་ཏུ་འ བྱུང་བའི་ཕྱིར་བུམ་པ་འཇིན་པའི་མིག་ཤེས་བཞིན་ནོ། །ཞེས་པ་འབྲས་བུའི་རྟགས་
སོ། །བརྩལ་མ་ཐག་ཏུ་འབྱུང་བ་ལ་མི་རྟགས་པའི་འབྲས་བུ་ཡིན་པས་མ་ཁྱབ་སྟེ། སྒྲ་རྟག་པ་སྔར་ནས་
ཡོད་ པ་གསལ་ བར་ བྱེད་པའི་ཕྱིར་རོ་ཞེ་ན། སྒྲ་རྟག་པ་དེ་སྔར་ནས་ཡོད་ པ་ཡིན་ན་དེ་འཛིན་པའི་ཤེས་པ་
ནི་བརྩལ་མ་ཐག་ཁོ་ནར་འབྱུང་བའི་ངེས་པ་མིན་ཏེ། མ་བརྩལ་བའི་སྔ་རོལ་ནས་ཀྱང་ཐོས་པར་འགྱུར་
རོ། །སྔར་བསྒྲིབས་པས་མི་ཐོས་སོ་ཞེ་ན། སྒྲིབ་བྱེད་དེས་དབང་པོ་ལ་སྔར་མེད་པའི་ཁྱད་པར་ཉེ་བར་
སྦྱོར་བར་བྱེད་པ་ཡིན་ན་ནི་སྒྲིབ་བྱེད་ཀྱི་དབང་པོ་ལ་ཁྱད་པར་མ་བསྐྱེད་པའི་ཚེ། སྒྲ་དེ་ཐོས་པའི་རང་
བཞིན་ཡིན་ན་ནི་སྒྲིབ་བྱེད་ཡོད་པའི་ཚེའང་ཐོས་པར་འགྱུར་ཏེ། ཐོས་པའི་རང་བཞིན་ལས་འགྱུར་བ་མེད་
པའི་ཕྱིར་རོ། །ཐོས་པའི་ རང་བཞིན་མིན་ན་ནི་སྒྲིབ་བྱེད་དང་བྲལ་བ་ན་ཡང་མི་ཐོས་པར་འགྱུར་རོ། །
སྒྲིབ་བྱེད་ཀྱིས་སྒྲ་ལ་སྔར་མེད་པའི་ཁྱད་པར་ཉེ་བར་སྦྱོར་ན་ཡང་སྒྲ་དེ་མི་རྟག་པར་འགྱུར་ཏེ་སྔར་མེད་པའི་
ཁྱད་པར་བསྐྱེད་པའི་ཕྱིར་རོ། །སྔར་མེད་པའི་ཁྱད་པར་མ་བསྐྱེད་ན་ནི་བསྒྲིབས་པར་ཡང་མི་འཐད་་་་་
དོ། །སྒྲ་རྟག་པ་ཡིན་ནའང་མ་བརྩལ་བའི་སྔ་རོལ་དུ་ཐོས་པར་མི་འགྱུར་ཏེ། དབང་པོ་ལ་སོགས་པའི་
རྐྱེན་གཞན་ལ་ལྟོས་པའི་ཕྱིར་རོ་ཞེ་ན། ལྟོས་པ་མེད་པར་འགའ་ཞིག་ཚེ། །འབྲས་མི་བྱེད་པ་
འགལ་བའི་ཕྱིར། །ཤེས་པ་འདི་འདྲ་རེས་འགའ་བའི། །འབྲས་བུར་གྲུབ་པས་དེ་རྟགས་
ཡིན། །རྟག་པ་ནི་རྐྱེན་ལ་ལྟོས་པ་མེད་པ་ཡིན་ཏེ་རྐྱེན་ལ་ལྟོས་ན་མི་རྟག་པར་འགྱུར་བའི་ཕྱིར་རོ། །
དེ་ཡང་དབང་པོ་དང་མ་ཕྲད་པའི་སྔ་རོལ་དུ་ཐོས་པ་ཡིན་ན་ནི་དབང་པོ་ལ་ལྟོས་པ་མི་འཐད་ལ། མི་ཐོས་
པ་ཡིན་ན་ནི་དབང་པོ་དང་ཕྲད་པ་ན་ཡང་མི་ཐོས་པར་འགྱུར་ཏེ། མི་ཐོས་པའི་རང་བཞིན་ལས་འ གྱུར་
བ་མེད་པའི་ཕྱིར་རོ། །དེས་ན་རྟག་པ་རྐྱེན་ལ་ལྟོས་པ་མེད་པ་དེ་དུས་འགའ་ཞིག་གི་ཚེ་འབྲས་བུ་བྱེད་ལ་
འགའ་ཞིག་གི་ཚེ་འབྲས་བུ་མི་བྱེད་པ་འགལ་བའི་ཕྱིར། ཉན་པའི་ཤེས་པ་འདི་འདྲ་བ་ནི་རེས་འགའ་བའི་
འབྲས་བུར་གྲུབ་པའི་ ཕྱིར། རྩོལ་བ་ལས་བྱུང་བ་དེ་ནི་མི་རྟག་པ་དེ་སྒྲུབ་པ་ལ་འབྲས་བུའི་རྟགས་སུ་གྲུབ་
པ་ཡིན་ནོ། །
གཉིས་པ་དེ་ཉིད་རང་བཞིན་རྟགས་སུའང་བསྟན་པ་ནི། རྩོལ་བ་ལས་བྱུང་བ་འདི་ཉིད་ཀྱིས་རང་
བཞིན་རྟགས་ཀྱི་དཔེར་བརྗོད་ཀྱང་གྲུབ་པ་ཡིན་པའི་ཕྱིར། བྱས་པའི་གཏན་ཚིགས་ལོགས་སུ་བསྟན་པ་
དོན་མེད་དོ། །ཞེ་ན། འདི་ཉིད་ཀྱིས་ནི་རང་བཞིན་ཉིད། །གྲུབ་ཀྱང་ཐ་དད་བྱས་པ་
ཉིད། །འབྲས་དང་ལྷན་ཅིག་བསྟན་པ་ན། །ཐམས་ཅད་དེ་འདྲར་ཤེས་མི་འགྱུར། }
468



རྩོལ་བྱུང་གི་རྟགས་འདི་ཉིད་ཀྱིས་ནི་རང་བཞིན་རྟགས་ཀྱི་དཔེར་བརྗོད་གྲུབ་ཀྱང་བྱས་པའི་གཏན་ཚིགས་་་
རྩོལ་བྱུང་དེ་ལས་ཐ་དད་དུ་བྱས་པ་ནི་རྩོལ་བྱུང་དེ་ཉིད་འབྲས་བུའི་གཏན་ཚིགས་སུ་ཡང་བསྒྲུབས་པ་ན།
རྩོལ་བྱུང་འབྲས་བུའི་གཏན་ཚིགས་དེ་དང༌། རང་བཞིན་གྱི་གཏན་ཚིགས་དཔེར་བརྗོད་ལྷན་ཅིག་བསྟན་
ཞིང་། བྱས་པའི་ གཏན་ཚིགས་མ་བསྟན་པ་ན། རང་བཞིན་གྱི་གཏན་ཚིགས་ཐམས་ཅད་རྩོལ་བྱུང་དེ་
དང་འདྲ་བར་མཐུན་ཕྱོགས་ལ་མ་ཁྱབ་པར་ཤེས་པར་འགྱུར་བ་ལས། བྱས་པ་དེ་རྩོལ་བྱུང་ལས་ཐ་དད་དུ་
བྱས་པས་ན་རང་བཞིན་གྱི་རྟགས་ཐམས་ཅད་མཐུན་ཕྱོགས་ལ་མ་ཁྱབ་པར་དེ་འདྲ་བར་ཤེས་པར་མི་འགྱུར་
བའི་དགོས་པ་ཡོད་པའི་ཕྱིར། བྱས་པའི་གཏན་ཚིགས་ཐ་དད་དུ་བྱས་པ་ཡིན་ནོ། །
གསུམ་པ་དེས་ན། རྗེས་སུ་དཔག་པར་བཤད་ཟིན་དོན། །གཏན་ཚིགས་བརྗོད་བྱས་
རྟོགས་དོན་དུ། །རབ་ཏུ་དབྱེ་བ་ཙམ་བཤད་དེ། །མཚན་ཉིད་ལ་ནི་ཐ་དད་མེད། །
གཏན་ཚིགས་ཀྱི་མཚན་ཉིད་རང་གི་དོན་རྗེས་སུ་དཔག་པར་བཤད་ཟིན་པའི་དོན་སླར་ཡང་འདིར་བརྗོད་་་
པར་བྱས་པ་ནི། མཐུན་ཕྱོགས་ལ་ཁྱབ་པ་དང༌། ཆ་གཉིས་པའི་དབྱེ་བ་ལེགས་པར་རྟོ གས་པའི་དོན་དུ།
རྟགས་ཀྱི་རབ་ཏུ་དབྱེ་བ་ཙམ་དུ་རྩོལ་བྱུང་དང་བྱས་པ་གཉིས་པོ་བཤད་པ་ཡིན་ཏེ། རྟགས་ཀྱི་མཚན་ཉིད་
ལ་ནི་སྔར་བཤད་པ་ལས་ཐ་དད་མེད་དོ། །འབྲས་རྟགས་ཀྱི་དཔེར་རྩོད་པ་མེད་པའི་དུ་བ་ལ་སོགས་པ་
དགོད་པར་བྱ་མོད་རྩོལ་བྱུང་བསྟན་པ་མི་རིགས་ཏེ་དེ་ནི་འབད་པས་འབྲས་རྟགས་སུ་བསྒྲུབ་དགོས་པའི་་་་
ཕྱིར་རོ་ཞེ་ན། མ་ཡིན་ཏེ་དགོས་པ་གཞན་ཡོད་པའི་ཕྱིར་རོ་ཞེས་སྟོན་པ། དེས་འདིར་འབྲས་བུ་
རྟགས་ཀྱིས་ནི། །རང་བཞིན་ཕྱོགས་གཅིག་བརྟེན་པའང་བཤད། །དེས་ན་རྩོལ་ལས་
གསལ་བ་དང༌། །སྐྱེ་བ་འདྲ་བར་དཔེར་བརྗོད་དོ། །རྟགས་ཀྱི་རབ་དབྱེ་རྟོགས་པའི་དོན་ཏུ་
གཉིས་ཀ་བསྟན་པ་དེས་ན། རྩོལ་བྱུང་འདི་འབྲས་བུའི་རྟགས་ཀྱིས་ནི་རང་བཞིན་གྱི་རྟགས་མཐུན་ཕྱོགས་
ཀྱི་ཕྱོགས་གཅིག་ལ་བརྟེན་པའང་བཤད་པ་ཡིན་ནོ། །དེས་ན་སློབ་དཔོན་གྱིས། རྩོལ་བ་ལས་གསལ་བ་
རྩོལ་བྱུང་འབྲས་བུའི་གཏན་ཚིགས་དང་། རྩོལ་བ་ལ་སྔར་མེད་སྐྱེ་བ་རྩོལ་བྱུང་རང་བཞིན་གྱི་གཏན་
ཚིགས་གཉིས་ལ། རྩོལ་བ་ལས་བྱུང་བའི་ཕྱིར་རོ་ཞེས་འདྲ་བར་དཔེར་བརྗོད་པ་ཡིན་ཏེ། ཉན་པའི་ཤེས་
པ་དང་སྒྲ་གཉིས་ཀ་ཡང་བརྩལ་མ་ཐག་ཏུ་འབྱུང་བ་ཡིན་པའི་ཕྱིར་རོ། །གལ་ཏེ་ཉན་པའི་ཤེས་པ་ནི་
བརྩལ་མ་ཐག་ཏུ་འབྱུང་བར་མི་འཐད་དེ་རྩོལ་བ་ལས་སྒྲ་སྐྱེ་ལ་སྒྲ་ལ་ཕྱིས་ཉན་ཤེས་སྐྱེ་བའི་ཕྱིར་རོ་ཞེ་ན། །
འདི་ནི་རྩོལ་བ་ལས་སྒྲ་གསར་དུ་སྐྱེ་བར་མི་འདོད པར་སྒྲ་སྔར་ཡོད་གསལ་བར་འདོད་པའི་ལུགས་ལ་་་་་་
བརྟེན་ནས་བཀོད་པ་ཡིན་ཏེ་སྒྲ་རྟག་པར་འདོད་པའི་ཕྱིར་རོ། །འོན་ ཀྱང་རྩོལ་བས་སྒྲ་དེ་གསལ་བར་
469



བྱས་པ་ཡིན་ལ། གསལ་བའང་ཉན་ཤེས་སྐྱེས་པ་ལས་གཞན་མ་ཡིན་ནོ་ཞེས་འདོད་དོ། །
བཞི་པ་དེས་ན་སྒྲུབ་རྟགས་གཉིས་སུ་འབྱེད་པའི་རྒྱུ་ནི། ཡོད་པ་གང་མེད་མི་འབྱུང་བའམ། །
རང་བདག་རྣམ་དབྱེར་མེད་ཅན་གང༌། །དེ་ནི་དེ་དང་འཁྲུལ་མི་འགྱུར། །ཞེས་བྱའི་དོན་
དུ་འདི་རབ་ཕྱེ། །སྒྲུབ་པའི་ གཏན་ཚིགས་འདི་ནི་གཉིས་སུ་རབ་དུ་ཕྱེ་བ་ཡིན་ཏེ། མི་འཁྲུལ་བའི་
འབྲེལ་བ་གཉིས་ལ་བརྟེན་པ་ཡིན་ པའི་ཕྱིར། དེ་ཡང་འབྲས་བུ་ཡོད་པ་གང་རྒྱུ་མེད་ན་མི་འབྱུང་བ་དེ་ལས་
བྱུང་བའི་འབྲེལ་བའམ། བྱས་ཡོད་ རང་གི་བདག་ཉིད་མི་རྟག་པ་དང་རྣམ་པར་དབྱེར་མེད་པ་ཅན་བདག་
གཅིག་པའི་འབྲེལ་བ་ལ་བརྟེན་པ་སྟེ། གཉིས་པོ་དེ་ལྟ་བུ་གང་ཡིན་པ་དེ་ནི་བསྒྲུབ་བྱ་དེ་དང་འཁྲུལ་བར་
མི་འགྱུར་རོ་ཞེས་རྟོ གས་པར་བྱ་བའི་དོན་དུ་གཉིས་སུ་ཕྱེ་བ་ཡིན་ནོ། །
ལྔ་པ་གཞན་ལྟར་སྣང་དུ་བསྟན་པ་ནི། འབྲེལ་བ་གཉིས་ལ་བརྟེན་པའི་ཕྱིར་སྒྲུབ་རྟགས་གཉིས་ཡིན་
པར་མི་འཐད་དེ་ལྡན་པ་དང་འདུ་བ་ལ་སོགས་པ་འབྲེལ་བ་གཞན་ལ་བརྟེན་པ་ཡང་ཡོད་པའི་ཕྱིར་རོ་ཞེ་་་་
ན། །ལྡན་པ་ཅན་སོགས་གང་དག་ལ། །དེ་འདྲའི་འབྲེལ་བ་ཡོད་མིན་པ། དེ་དག་འཁྲུལ་
པ་སྲིད་པའི་ཕྱིར། །གཏན་ཚིགས་མིན་ཞེས་བཤད་པ་ཡིན། ། ལྡན་པ་ནི་རྟེན་དང་བརྟེན་པ་སྟེ་
འཁར་གཞོང་ལ་རྒྱ་ཤུག་ལྡན་པ་ལྟ་བུའོ། །འདུ་བ་ནི་རྫས་བུམ་པ་ལ་རིགས་དང་ལས་དང་ཡོན་ཏན་ལ་
སོགས་པ་འདུ་བའོ། །དེ་ལ་རྟེན་གྱིས་ནི་བརྟེན་པ་གོ་བར་བྱེད་པ་མ་ཡིན་ཏེ། མེད་ན་མི་འབྱུང་བ་མེད་
པའི་ཕྱིར། བརྟེན་པས་རྟེན་གོ་བར་བྱེད་པ་ཡོད་དུ་ཆུག་ནའང་དེ་ལས་བྱུང་བའི་འབྲེལ་བ་ལས་གཞན་མ་
ཡིན་ནོ། །རིགས་དང་ལས་ལ་སོགས་པའང་འབྲེལ་བ་མ་ཡིན་ཏེ་གསལ་བ་ཞིག་ཀྱང་རིགས་མི་འཇིག་པའི་
ཕྱིར་རོ། །དེས་ན་ལྡན་པ་ཅན་ལ་སོགས་པ་གང་དག་ལ་བདག་གཅིག་པ་དང་དེ་ལས་བྱུང་བ་དེ་འདྲ་བའི་
མི་འཁྲུལ་བའི་འབྲེལ་བ་ཡོད་བ་མ་ཡིན་ པས་འབྲེལ་བ་དེ་དག་འཁྲུལ་བ་སྲིད་པའི་ཕྱིར་འབྲེལ་བ་དེ་དག་ལ་་
བརྟེན་པ་ནི་གཏན་ཚིགས་མ་ཡིན་ནོ། །ཞེས་དོན་གྱིས་བཤད་པ་ཡིན་ནོ། །གང་འཁྲུལ་བ་སྲིད་པ་དེ་
ནི་གཏན་ཚིགས་མ་ཡིན་ཏེ། སྒྲ་ལས་དོན་བཞིན། ལྡན་པ་ཅན་ལ་སོགས་པའང་འཁྲུལ་བ་སྲིད་དོ། །
ཞེས་པ་འགལ་པའི་ཁྱབ་བྱ་དམི གས་པའོ། །འོན་ཏེ་རྒྱུ་དང་འབྲས་བུའི་དངོས་པོ་ཉིད་གོ་བར་བྱེད་པ་
ཡིན་པར་མི་འ གྱུར་གྱི་མེད་ན་མི་འབྱུང་བ་ཉིད་འབྲེལ་བར་འདོད་དོ་ཞེ་ན། དེའང་མི་རུང་སྟེ། མེད་ན་
མི་འབྱུང་བའི་ཁྱད་པར་ཉིད་རྒྱུ་དང་འབྲས་བུའི་དངོས་པོ་ཡིན་ནོ་ཞེས་སྟོན་པ། འབྲེལ་བ་ཡོད་པ་ཡིན་
ན་ཡང་། །དེ་ཉིད་རྟོགས་པའི་སྒྲུབ་བྱེད་ཡིན། །ངེས་པ་མེད་ན་མི་འབྱུང་ཡིན། །ངེས་
པ་མེད་པ་སྒྲུབ་བྱེད་མིན། །མེད་ན་མི་འབྱུང་བའི་འབྲེལ་བ་ཡོད་པ་ཡིན་ནའང་བསྒྲུབ་བྱ་དེ་ཉིད་
470
༣



，
I
རྟོགས་པའི་སྒྲུབ་བྱེད་ཡིན་མོད་བསྒྲུབ་པར་བྱ་བ་ལ་འབྲེལ་བ་ངེས་པ་དེ་ཉིད་མེད་ན་མི་འབྱུང་པ་ཡིན་་༌༌
ཞིང་ འབྲེལ་བ་ངེས་པ་མེད་པ་ཡང་སྒྲུབ་བྱེད་མིན་ནོ། །དེ་ལ་དོན་ནི་འདི་ཡིན་ཏེ། གཞན་མེད་པར་
གཞན་མི་འབྱུང་བར་ངེས་པ་དེ་ནི་རྒྱུ་དང་འབྲས་བུའི་དངོས་པོ་ལས་གཞན་ལ་མེད་པས། དོན་གཞན་
མེད་ན་མི་འབྱུང་བ་ནི་རྒྱུ་དང་འབྲས་བུ་ལས་གཞན་མ་ཡིན་ནོ། །ཞེས་པའི་དོན་ཏོ། ，
དེ་དག་གིས་ནི། དེ་ལ་རིགས་མཐུན་ལ་ཡོད་དང༌། །རྣམ་གཉིས་མེད་ལ་མེད་གང་ཡིན། །དེ་
ནི་ གཏན་ཚིགས། །ཞེས་པའི་དོན་དངོས་སུ་བཤད་པས་དེ་ལས་བཟློག །འགལ་བའོ་ཞེས་པའང་དོན་
གྱིས་བཤད་པ་ཡིན་ནོ། །ད་ནི་གཞན་ནི་མ་ངེས་ཉིད། །ཅེས་པ་ལས། རྩོད་ཕྱིར་ཁྱད་པར་ཅེས་པའི་
གཉིས་པ་ཁྱད་པར་བཤད་པ་ལ་གསུམ་སྟེ། སྲོག་ལྡན་ལ་འབྲེལ་བ་མ་གྲུབ་པར་བསྟན་པ་དང་། རྟགས་
ལ་འབྲེལ་པ་དགོས་པར་བསྟན་པ་དང༌། སྲོག་ལྡན་བཀག་པས་ལྡོག་ལྡན་གཞན་ཡང་ཁེགས་པར་བསྟན་
པའོ།།
དང་པོ་ལ་དྲུག་ལས། ལྡོག་པ་རྐྱང་པ་ཅན་མི་སྲིད་ པར་ བསྟན་པ་ནི། བྱེ་བྲག་པ་ན་རེ། གསོན་
ལུས་ཆོས་ཅན། བདག་དང་བཅས་པ་ཡིན་ཏེ་སྲོག་ལ་སོགས་པ་དང་ལྡན་པའི་ཕྱིར་རོ། །ཞེས་པ་འདི་
ལ་གསོན་ལུས་ལས་ གཞན་པའི་ བདག་བཅས་མེད་ལ། གསོན་ལུས་ཤེས་འདོད་ཡིན་པས་མཐུན་ཕྱོགས་
དངོས་མེད་ཡིན་ལ། དངོས་མེད་ལྡོག་གཞིར་མ་གྲུབ་པས་མཐུན་ཕྱོགས་ལས་ལྡོག་པ་མེད་ཅིང་། མཐུན་
ཕྱོགས་ལ་རྗེས་ སུ་འགྲོ་བ་ཡང་མེད་ཀྱང་མི་མཐུན་ཕྱོགས་ཁོ་ན་ལས་ལྡོག་པའི་ལྡོག་པ་ཅན་ཞེས་བྱ་བ་གོ་བྱེད་
ཀྱི་གཏན་ཚིགས་ཡིན་ནོ། །ཞེས་འདོད་དོ། །དེ་དགག་པའི་ཕྱིར། ལྡོག་པ་ཉིད་ནི་ངེས་པ་
ཉིད། །མེད་ན་མི་འབྱུང་ཡིན་པར་བརྗོད། །དེ་ཡང་འབྲེལ་བ་མེད་ལ་མེད། །གང་རྟགས་
མི་མཐུན་ཕྱོགས་ཁོ་ན་ལས་ལྡོག་པར་ངེས་པ་དེ་ནི་མེད་ན་མི་འབྱུང་ བའི་འབྲེལ་བ་ངེས་པ་ཡིན་པར་ བརྗོད་་
དེ་བྱས་པ་དང་མི་རྟག་པ་བཞིན།: འབྲེལ་བ་མེད་བ་སྟེ་བདག་སྲོག་འདི་ལ་ཡང་རྟགས་མི་མཐུན་ཕྱོགས་ཁོ་
ན་ལས་ལྡོག་པར་ངེས་པ་དེ་ཡང་མེད་དོ་ཞེས་པ་ཁྱབ་པར་བྱེད་པ་མ་དམིགས་པ་ཆོས་མི་མཐུན་པ་ཉིད་ཅན་
གྱི་ངག་གོ། །བདག་སྲོག་གཉིས་ལ་མེད་ན་མི་འབྱུང་བའི་འབྲེལ་བ་མེད་པར་མ་གྲུབ་བོ་ཞེ་ན། དེ་ཉིད་
ཕྱིར་ན་རྗེས་འགྲོ་གནས། །དེ་ལྟ་ན་སྲོག་ལྡན་གྱི་གཏན་ཚིགས་ལ་རྗེས་སུ་འགྲོ་བ་ཡང་ཡོད་པར་འ གྱུར་
ཏེ། མེད་ན་མི་འབྱུང་བའི་འབྲེལ་བ་ཡོད་པ་དེ་ཉིད་ཀྱི་ཕྱིར་བྱས་པས་མི་རྟག་པ་སྒྲུབ་པར་བྱེད་པ་བཞིན་
ནོ་ཞེས་པ་རང་བཞིན་ནོ། །དེ་འདོད་ན་ནི་ལྡོག་ཁྱབ་རྐྱང་པ་ཅན་མ་ཡིན་པར་འགྱུར་རོ། །རྟགས་དེ་
ལྡོག་པ་ཉིད་ཀྱང་མ་གྲུབ་པར་ བསྟན་པ་ནི། རང་གི་བདག་གམ་རྒྱུ་དངོས་ནི། །གྲུབ་ན་ལྡོག་པ་
-
471



གྲུབ་འགྱུར་བས། །དེ་ཉིད་ཕྱིར་ན་ཁྱད་པ་ནི། །ལྡོག་མེད་རྗེས་འགྲོའང་ཡོད་མ་ཡིན། །
གང་རང་གི་བདག་ཉིད་དམ་རྒྱུའི་དངོས་པོ་གྲུབ་པ་དེ་ནི་ལོག་ན་ལྡོག་པའི་ལྡོག་པ་འགྲུབ་པར་འགྱུར་བ་ཨ་
ཡིན་ཏེ། མེ་དུད་དམ་བྱས་པ་དང་མི་རྟག་པ་བཞིན་ནོ། །ཁྱད་པར་སྲོག་སོགས་དང་བདག་ནི་རང་གི་
བདག་ཉིད་དམ་རྒྱུའི་དངོས་པོ་གང་དུ་ཡང་མ་གྲུབ་བོ་ཞེས་པ་ཁྱབ་པར་བྱེད་པ་མ་དམིགས་ པའི་ཆོས་མི་་་་
མཐུན་པ་ཉིད་ཅན་གྱི་ངག་གོ། །གང་ལྡོག་པ་མེད་པ་དེ་ནི་རྗེས་འགྲོའང་མེད་པ་ཡིན་ཏེ་མཉན་བྱའི་
གཏན་ཚིགས་བཞིན། སྲོག་སོགས་ཀྱི་གཏན་ཚིགས་འདི་ལ་ཡང་ལྡོག་པ་ངེས་པ་མེད་དོ། །ཞེས་པ་ཁྱབ་
པར་བྱེད་པ་མ་དམིགས་པའོ། །གང་རྗེས་སུ་འགྲོ་བ་དང་ལྡོག་པ་ངེས་པ་མེད་པ་དེ་ནི་མེད་ན་མི་འབྱུང་
བའི་འབྲེལ་བ་མེད་བ་ཡིན་ཏེ། མཉན་བྱའི་གཏན་ཚིགས་བཞིན། སྲོག་སོགས་ཀྱི་གཏན་ཚིགས་ལ་ཡང་
རྗེས་སུ་འགྲོ་བ་དང་ལྡོག་པ་ངེས་པ་མེད་དོ། །ཞེས་པ་ཁྱབ་བྱེད་མ་དམིགས་པའོ། །དེའི་ཕྱིར་སྲོག་
སོགས་ཀྱི་ གཏན་ཚིགས་འདི་ནི་གོ་བར་བྱེད་པ་མ་ཡིན་ནོ། །རྟགས་འདི་ལ་ལྡོག་པ་མེད་ན་སློབ་དཔོན་
གྱིས་ལྡོག་པ་ཅན་ཞེས་གསུང་པར་མི་འོས་པར་འགྱུར་རོ་ཞེ་ན། མ་མཐོང་བ་ཙམ་ལ་བརྟེན་ནས། །
ལྡོག་པ་འབའ་ཞིག་ཅན་དུ་བཤད། །དེ་ཡི་ཕྱིར་ན་མ་ངེས་པ། །གཞན་དུ་གོ་བར་བྱེད་
པར་འགྱུར། །སློབ་དཔོན་གྱིས་མི་མཐུན་ཕྱོགས་ལ་མ་མཐོང་བ་ཙམ་ལ་བརྟེན་ནས་གཞན་གྱིས་བརྗོད་
པའི་མིང་དང་མཐུན་པ་ཙམ་དུ་ལྡོག་པ་འབའ་ཞིག་པ་ཅན་དུ་བཤད་ཀྱི་ལྡོག་པ་ངེས་པ་ནི་མ་ཡིན་ནོ། །མ་
མཐོང་བ་ཙམ་གྱིས་ལྡོག་པ་མི་འགྲུབ་པས་ལྡོག་པ་ངེས་པ་མ་ཡིན་པ་དེའི་ཕྱིར་ན་རྟགས་འདི་ནི་སློབ་དཔོན་་་
གྱིས་མ་ངེས་པར་བསྟན་པ་ཡིན་ནོ། །ལྡོག་པ་ངེས་པ་མ་ཡིན་པ་ལས་གཞན་དུ་ལྡོག་པ་ངེས་པ་ཡིན་ན་ནི་
གོ་བར་བྱེད་པའི་རྟགས་ཡང་དག་དུ་སྟོན་པར་འགྱུར་ཏེ། ཕྱོགས་ཆོས་གྲུབ་ཅིང་འབྲེལ་བ་ངེས་པའི་ཕྱིར་
རོ། །
གཉིས་པ་བདག་སྲོག་ལ་འབྲེལ་བ་མེད་པར་བསྟན་པ་ནི། གལ་ཏེ་བདག་ནི་ལྡོག་པ་ཡིས། །
སྲོག་སོགས་དག་ནི་ལྡོག་འགྱུར་ན། །སྲོག་སོགས་མེད་པས་བདག་མེད་ལ། །ཁྱབ་འགྱུར་
དེ་ཡང་ཡོད་མ་ཡིན། །གཞན་ལྡོག་པར་ནི་གྱུར་པ་ཡིས། །གཞན་ལྡོག་པར་ནི་མི་རུང་
ཕྱིར། །གལ་ཏེ་བདག་ལོག་པ་ཡིས་སྲོག་སོགས་ལྡོག་པར་འགྱུར་ན། སྲོག་སོགས་མེད་པས་བདག་མེད་
ལ་ཁྱབ་པར་འགྱུར་བ་ལས། བདག་ལྡོག་པས་སྲོག་ལྡོག་པ་དེ་ཡང་ཡོད་པ་མ་ཡིན་ཏེ། འབྲེལ་བ་མེད་
པའི་ཕྱིར་རོ། །འབྲེལ་མེད་ཀྱི་གཞན་ལོག་པ་ཡིས་འབྲེལ་མེད་ཀྱི་གཞན་ལྡོག་པ་ནི་མི་རུང་སྟེ་རྟ་དང་
ཕྱུགས་ལ་སོགས་པ་ལ་ཡང་ཧ་ཅང་ཐལ་བའི་ཕྱིར་རོ། །
ལ་མང
472



1:
གསུམ་པ་འབྲེལ་བ་ཡོད་ཀྱང་ངེས་པར་མི་ནུས་པ་ནི། བདག་སྲོག་གཉིས་ལ་འབྲེལ་བ་མེད་པར་མ་
གྲུབ་སྟེ། སྲོག་དེ་བདག་གི་བདག་ཉིད་དམ་བདག་དེ་ལས་བྱུང་པའོ་ཞེ་ན། གལ་ཏེ་བདག་ནི་
དམིགས་པ་ན། དེ་དམིགས་རྟོགས་པ་མེད་པར་ཡང་། །མ་རྟོགས་ན་འདི་གྲུབ་པར་
འགྱུར། །ཤུན་ཏུ་ལྐོག་ཏུ་གྱུར་པ་ལ། །མཐོང་དང་མ་མཐོང་དེ་གྲུབ་མེད། །སྲོག་དེ་བདག་
དེ་ལས་བྱུང་བ་ཡིན་ན། གལ་ཏེ་ དང་པོར་བདག་དམི གས་པ་ན་དེའི་རྗེས་སུ་སྲོག་དེ་དམིགས་པ་དང་། །
བདག་རྟོགས་ཤིང་དམིགས་པ་མེད་པར་ཡང་དེའི་རྗེས་སུ་སྲོག་དེ་མ་རྟོགས་ཤིང་མ་དམིགས་ན། བདག་
སྲོག་གཉིས་རྒྱུ་འབྲས་སུ་འགྲུབ་པར་འགྱུར་བ་ལས། བདག་དེ་ལ་ནི་དང་པོར་མཐོང་བ་དང༌། ཕྱིས་མ་
མཐོང་བ་ལ་སོགས་པ་གྲུབ་པ་མེད་དེ་ཤིན་ཏུ་ལྐོག་ཏུ་གྱུར་པ་ཡིན་ པའི་ཕྱིར་རོ། །བདག་ཤིན་ཏུ་ལྐོག་
གྱུར་ཡིན་ པས་མཐོང་བ་ལ་སོགས་པ་གྲུབ་པ་མེད་ན་ཡང་བུམ་སོགས་ལ་བདག་མ་དམིགས་པ་ཉིད་ཀྱིས་་་་་
མེད་པར་གྲུབ་བོ་ཞེ་ན། གཞན་ལ་མཐོང་མེད་ངོ་བོ་ཅན། །བུམ་སོགས་ལ་མེད་ཅེས་གང་
ལས། །ལྡོག་པ་ཤེས་པ་མེད་པ་ཡི། །ལྡོག་པའི་ཁྱབ་པའང་ཇི་ལྟར་ཡིན། །གང་དེའམ་དེ་
ལས་གཞན་དུའང་མཐོང་བ་མེད་པ་དེ་ནི་དེ་ལ་མེད་པར་ངེས་པ་མ་ཡིན་ཏེ། ས་ཕྱོགས་སུ་ཤ་ཟའི་བུམ་པ་
བཞིན། བདག་དེ་ཡང་བུམ་སོགས་དེའམ་དེ་ལས་གཞན་དུའང་མཐོང་བ་མེད་དོ་ཞེས་པ་ཁྱབ་བྱེད་མ་
དམི གས་ པའི་ཐལ་བའོ། །དེ་ལྟར་ན་མི་མཐུན་ཕྱོགས་སུ་འདོད་པའི་བུམ་སོགས་ལས་བདག་ལྡོག་པ་ཤེས་
པ་མེད་ པའི་ཕྱིར། ལྡོག་ པའི་ཁྱབ་པའང་ཇི་ལྟར་ཤེས་པ་ཡིན། དེ་ལྟ་ན་བུམ་སོགས་ལ་སྲོག་མེད་པར་
ཡང་ཇི་ལྟར་འགྲུབ་པར་འ གྱུར་ཞེ་ན། སྲོག་སོགས་ལ་ལར་མཐོང་བ་ཡིས། །ཡོད་མེད་ཉིད་ནི་
རྟོགས་པར་འགྱུར། །གལ་ཏེ་དེ་ལྟར་བདག་མཐོང་ན། །ཡོད་མེད་ཉིད་ནི་རྟོགས་པར་
འགྱུར། །སྲོག་སོགས་ནི་བུམ་སོགས་ ལས་གཞན་ལ་ལ་གསོན་ལུས་ལ་མཐོང་བ་ཡིས་བུམ་སོགས་ལ་ནི་
ཡོད་པ་དང་མེད་པ་རྟོགས་པར་འགྱུར་མོད། གལ་ཏེ་སྲོག་དེ་ལྟར་བདག་དེ་ཡང་ལ་ལར་མཐོང་ན་བུམ་
སོགས་ལ་ཡང་བདག་ཡོད་པ་དང་མེད་པ་ཉིད་རྟོགས་པར་འགྱུར་བ་ཡིན་པ་ལས། བདག་དེ་ནི་གང་དུ་
ཡང་མཐོང་བ་མེད་ པའི་ཕྱིར་གང་ལ་ཡང་མེད་པར་ངེས་པ་མ་ཡིན་ནོ། །དེ་ལྟ་ན་ཕུང་པོ་ལ་ཡང་བདག་
མེད་པར་མི་འགྲུབ་བམ་ཞེ་ན། ཕུང་པོ་དང་བདག་མཚན་ཉིད་མི་མཐུན་པའི་ཕྱིར་ཕུང་པོ་བདག་གི་ངོ་བོ་
ཡིན་པ་འགོག་པར་བྱེད་པ་ཡིན་གྱི་བདག་དོན་གཞན་མེད་པར་བསྒྲུབ་པ་ནི་མ་ཡིན་ནོ། །བདག་དོན་
གཞན་ཡོད་པ་འགོག་པ་ན་ཡང་ཡོད་པ་དང་རྟག་པ་འགལ་བའི་སྒོ་ནས་བདག་གི་མཚན་ཉིད་འགོག་པར་་་་་
བྱེད་པ་ཡིན་ནོ། །བདག་གི་མཚན་ཉིད་ཁེགས་པ་ན་ཕ་རོལ་པོས་བརྟགས་པའི་བདག་དེ་ཡང་མེད་པར་
473



གྲུབ་ པའི་ཕྱིར། ཕུང་པོ་བདག་མེད་པར་ ཚད་མས་གྲུབ་པ་ཡིན་ནོ། །འདི་ལྟ་བུའི་རྣམ་ པར་ དབྱེ་བ་མ་
ཤེས་པར་བདག་མེད་ ཚད་མས་མི་འགྲུབ་བོ་ཞེས་སྨྲ་བ་ནི། སངས་རྒྱས་བཅོམ་ལྡན་འདས་ཀྱི་ཆོས་ཀྱི་ཕྱག་
རྒྱ་ཁས་མི་ལེན་པ་ཡིན་པས་རྒྱང་རིང་དུ་སྤང་བར་བྱའོ། །
བཞི་པ་འབྲེལ་བ་གྲུབ་ན་ཧ་ཅང་ཐལ་བ་ནི། རྒྱུ་བདག་གང་ཞིག་མེད་པའི་རྒྱུ་ཡིས་བུམ་པ་ལ་
སོགས་པ་ལ་འབྲས་བུ་སྲོག་མཐོང་བ་མེད་པ་ཡིན་ན། ལུས་ལའང་གལ་ཏེ་དེ་མེད་ན། །ལུས་ལ་
མེད་པར་རིགས་པ་ཡིན། །དེ་ལྟ་ན་ལུས་ལའང་བདག་མེད་ པའི་ཕྱིར་སྲོག་མེད་པར་རིགས་པར་འགྱུར་
རོ། །བུམ་སོགས་ལ་བདག་མེད་པར་གྲུབ་སྟེ། བདག་མེད་འགའ་ཞིག་དང་ཆོས་མཐུན་པའི་ཕྱིར་རོ་ཞེ་
ན། གལ་ཏེ་ཅུང་ཟད་ཆོས་མཐུན་ཕྱིར། །ཐ་དད་པ་ཁར་དེར་རྟོག་ན། །གཞལ་བྱ་ཉིད་
ཕྱིར་བུམ་སོགས་རྣམས། །བདག་དང་བཅས་པར་ཅིས་མི་དཔོག །གལ་ཏེ་བདག་མེད་འགའ་
ཞིག་དང་ཅུང་ཟད་ཆོས་མཐུན་པའི་ཕྱིར། ཐ་དད་པ་བུམ་སོགས་ལ་ཡང་བདག་མེད་པ་དེར་རྟོག་ན། །
གསོན་ལུས་དང་བུམ་སོགས་ཀྱང་གཞལ་བྱ་ཉིད་དུ་ཆོས་མཐུན་པའི་ཕྱིར་བུམ་སོགས་རྣམས་ཀྱང་གསོན་་་་་༌་
ལུས་ལྟར་བདག་དང་བཅས་པར་ཅིའི་ཕྱིར་དཔོག་པར་མི་བྱེད། བུམ་སོགས་བདག་མེད་དུ་གྲུབ་མཐའ་
ལས། མི་འདོད་དོ་ཞེ་ན། །ཚད་མ་ཉིད། །འདོད་པ་ཀུན་གྱི་རྒྱུ་ཡིན་ཏེ། །དེ་མེད་པར་ནི་
དངོས་པོ་དང༌། །དངོས་མེད་རྣམ་གཞག་གང་གིས་ནུས། །གྲུབ་མཐའི་འདོད་པ་དང་མི་འདོད་
པ་ཀུན་ཀྱི་རྒྱུ་ནི་ཚད་མས་གྲུབ་པ་དང་གནོད་པ་ཡིན་ཏེ། ཚད་མ་དེ་མེད་པར་ནི་འདི་ནི་དངོས་པོ་ཡིན་ནོ་
ཞེས་སྒྲུབ་པ་ དང་འདི་ནི་དངོས་པོ་མེད་པ་ཡིན་ནོ་ཞེས་དགག་པའི་རྣམ་གཞག་གང་གིས་ཀྱང་ནུས་པ་མ་་་་་
ཡིན་ནོ། །
ལྔ་པ་བདག་སྲོག་གི་རྒྱུར་མ་གྲུབ་པ་ནི་བདག་སྲོག་རྒྱུ་འབྲས་སུ་མ་གྲུབ་པ་མ་ཡིན་ཏེ། བདག་ནི་
བློའི་རྒྱུ་ཡིན་ལ་བློ་ནི་སྲོག་གི་རྒྱུའོ་ཞེ་ན། སྲོག་དང་མིག་འབྱེད་ལ་སོགས་ནི། །དྲན་འདོད་རྩོལ་
བ་ལས་སྐྱེས་ཡིན། །དེ་དག་རྒྱལ་དབང་བློ་ལས་བྱུང༌། །དེ་ཡང་ཕན་ཚུན་རྐྱེན་ལས་ནི། །
ལྟོས་པ་རང་གི་རིགས་ལས་བྱུང་། །དེ་ཙམ་ལ་ནི་བདག་དངོས་འདི། །རྗེས་འགྲོ་ལྡོག་པ་
ལ་བརྟེན་ཡིན། །གཞན་དུ་རྟོག་ན་ཐུག་པ་མེད། །མོག་སྟེ་དབུགས་འབྱུང་རྔུབ་མིག་འབྱེད་
འཛུམས་ལ་སོགས་པ་ནི་རྒྱུ་འགའ་ཞིག་མཐོང་བ་དང་བསྣམས་པ་ན་གཞན་ལྕེའི་དབང་པོ་འགྱུར་ཞིང་་་་་་
འགྲམ་པར་ཆུ་གཡོ་བ་དང་དྲན་པ་དང་འདོད་པ་དང་རྩོལ་བ་ལས་སྐྱེས་པ་ཡིན་ལ། དྲན་པ་ལ་སོགས་པ་
དེ་དག་ནི་ཡུལ་དང་དབང་པོ་དང་བློ་སྟེ་ཡིད་ལ་བྱེད་པ་ལས་བྱུང་ལ། ཡུལ་ལ་སོགས་པ་དེ་ཡང་ཕན་ཚུན་
E
474



རྐྱེན་ལས་ལྟོས་པ་རང་གི་རིགས་འདྲ་སྔ་མ་ལས་བྱུང་བ་ཡིན་ནོ། །རྒྱུ་རྐྱེན་ཚོགས་པ་དེ་ཙམ་ལ་བདག་གི་
ཕུང་པོའི་དངོས་པོ་འདི་འབྱུང་བས་དྲན་སོགས་ཡོད་ན་སྲོག་སོགས་ཡོད་པ་དང་། དྲན་སོགས་ལོག་ན་
སྲོག་སོགས་ལོག་པས་སྲོག་སོགས་དྲན་སོགས་ལ་བརྟེན་པས་སྲོག་སོགས་དྲན་སོགས་ཀྱི་འབྲས་བུར་གྲུབ་པ་་་
ཡིན་གྱི་བདག་གི་འབྲས་བུར་གྲུབ་པ་ནི་མ་ཡིན་ནོ། །རྗེས་སུ་འགྲོ་ལྡོག་ཡོད་པ་ལས་གཞན་ཡང་རྒྱུར་རྟོག་
ན་སྡོང་དུ མ་ལ་སོགས་པ་ཡང་སྲོག་སོགས་ཀྱི་རྒྱུར་རྟོག་པར་འགྱུར་བས་འབྲས་བུ་ཀུན་ལ་རྒྱུ་ཐུག་པ་མེད་་་་་་
པར་འགྱུར་རོ། །
དྲུག་པ་དེས་ན་མཉན་བྱ་དང་མཚུངས་པར་བསྟན་པ་ལ་ལྔ་ལས། དང་པོ་གཉིས་ཀ་ཐུན་མོང་མ་
ཡིན་པར་བསྟན་པ་ནི། འཁྲུལ་བ་ཉིད་ཀྱིས་མཉན་བྱ་དང་། །སྲོག་སོགས་འདི་ནི་མཚུངས་
པར་འགྱུར། །མཉན་བྱ་དང་སྲོག་སོགས་འདི་ནི་ཆོས་ཅན་ནོ། །བསྒྲུབ་བྱ་ལ་ཐེ་ཚོམ་བསྐྱེད་པར་
མཚུངས་པ་ཡིན་ཏེ་དམ་བཅའ་བའོ། །འཁྲུལ་བ་ཅན་ཡིན་ པའི་ཕྱིར། གཞལ་བྱའི་གཏན་ཚིགས་བཞིན།
ཞེས་པ་རང་བཞིན་ནོ། །མཉན་བྱ་དང་སྲོག་སོགས་མཚུངས་པ་མ་ཡིན་ཏེ་མཉན་བྱ་ལྡོག་པ་ཅན་ཡིན་
ཡང་འཁྲུལ་བ་ཅན་ཡིན་པའི་ཕྱིར་རོ་ཞེ་ན། ཇི་ལྟར་མཉན་བྱ་དེ་འཁྲུལ་བ་ཅན་ཡིན་ཞེ་ན། མཉན་
བྱ་དེ་ནི་བསྒྲུབ་བྱའི་མི་མཐུན་ཕྱོགས་ཁོ་ན་ལས་ལྡོག་པ་མིན་པའི་ཕྱིར་རོ། །ཞེ་ན། འོ་ན་དོན་གྱིས་
དེ། །བསྒྲུབ་བྱའི་རྗེས་འཇུག་མིན་དེ་ལྟར། །བརྗོད་འགྱུར་དེ་ནི་གཞན་ལའང་མཚུངས། །
མཉན་བྱ་དེ་བསྒྲུབ་བྱའི་མི་མཐུན་ཕྱོགས་ཁོ་ན་ལས་ལྡོག་པ་མིན་ན། འོ་ན་དོན་གྱིས་ན་མཉན་བྱ་དེ་བསྒྲུབ་
བྱའི་མཐུན་ཕྱོགས་ཀྱི་ཡང་རྗེས་སུ་འཇུག་པ་མིན་པ་དེ་ལྟར་བརྗོད་པར་འ གྱུར་རོ། །དེ་ནི་འདོད་དོ་ཞེ་ན་
མཐུན་ཕྱོགས་ དང་མི་མཐུན་ཕྱོགས་གཉིས་ཀ་ལ་མི་འཇུག་པ་དེ་ནི་མཉན་བྱ་ལས་གཞན་སྲོག་ལྡན་ལ་ཡང་་་་
མཚུངས་པས་འཁྲུལ་བ་ཅན་དུ་འགྱུར་རོ། །སྒྲུབ་མིན་ཉིད་ལས་རྣམ་ཆད་ཅེས། །བསྒྲུབ་བྱ་ལ་
གནས་བརྗོད་པ་ཡིན། །དེ་ན་དོན་གོ་ཉིད་ཕྱིར་བས། །གཅིག་གིས་གཉིས་ཀ་བསྟན་པར་
བརྗོད། །སྲོག་སོགས་དེ་བསྒྲུབ་བྱའི་མི་མཐུན་ཕྱོགས་ཁོ་ན་ལས་རྣམ་པར་ཆད་དེ་ལྡོག་གོ་ཞེས་པའི་ངེས་
གཟུང་དེས་བསྒྲུབ་བྱའི་མཐུན་ཕྱོགས་ལ་གནས་པར་བརྗོད་པ་ཡིན་ཏེ། ལྷ་སྦྱིན་དང་མཆོད་སྦྱིན་གཉིས་
ལས་ལྷ་སྦྱིན་ཁོ་ན་ལ་ཟས་མ་བྱིན་ཞེས་པའི་ངེས་གཟུང་གིས་མཆོད་སྦྱིན་ལ་ཟས་བྱིན་པར་རྟོ གས་པ་བཞིན་་་་
ནོ། །མི་མཐུན་ཕྱོགས་ཁོ་ན་ལ་མེད་པར་བསྟན་པས་མཐུན་ཕྱོགས་ལ་ཡོད་པར་གོ་བ་དེ་ཉིད་ཀྱི་ཕྱིར་ན།
ལེའུ་དང་པོར། དོན་གྱིས་གོ་བའི་ཅིག་ཤོས་ལ། །དྲན་པ་ཡང་དག་སྐྱེ་བར་འགྱུར། ཞེས་རྗེས་སུ་འགྲོ་
ལྡོག་གང་རུང་གཅིག་སྨོས་པས་ གཉིས་ཀ་བསྟན་པར་བརྗོད་པ་ཡིན་ནོ། །དེ་ཕྱིར་རྗེས་འགྲོ་མེད་པ་
སང
པར
475



ས
བ
--
-
ལ། །འདི་འདྲའི་མི་འཁྲུལ་འགྲུབ་མ་ཡིན། །བཀག་པ་འགོག་པར་བྱེད་པ་ནི། །སྒྲུབ་པ་
ལས་གཞན་ཅི་འདྲ་ཞིག །རྗེས་སུ་འགྲོ་ལྡོག་གང་རུང་གཅིག་གྲུབ་ན་གང་རུང་ཡང་འགྲུབ་པ་དེའི་
ཕྱིར། རྗེས་འགྲོ་མེད་པ་ལ་ལྡོག་པ་མི་འཁྲུལ་བ་འདི་འདྲ་བ་ཡང་འགྲུབ་པ་མ་ཡིན་ནོ། །མཐུན་ཕྱོགས་
ལ་རྟགས་མེད་པ་བཀག་ན་ཡོད་པ་ཁོ་ན་འགྲུབ་པར་འགྱུར་ཏེ་བཀག་པ་སྟེ་མེད་པའོ། །དེ་འགོག་པར་
བྱེད་པ་ནི་སྒྲུབ་པ་ལས་གཞན་པ་ཅི་འདྲ་ཞིག་ཡོད་དེ་ཕན་ཚུན་སྤངས་ཏེ་གནས་པའི་མཚན་ཉིད་ཡིན་ པའི་་
ཕྱིར་རོ། །
གཉིས་པ་དངོས་མེད་ལ་ལྡོག་པ་མེད་པ་དགག་པ་ནི། གསོན་ལུས་བདག་དང་བཅས་པ་ཡིན་ཏེ་སྲོག་
དང་ལྡན་པའི་ཕྱིར་རོ། །ཞེས་ པའི་སྤྱོར་བ་འདི་ལ་གསོན་ལུས་ནི་ཤེས་འདོད་ཡིན་ལ་གསོན་ལུས་ལས་
གཞན་ པའི་མཐུན་ཕྱོགས་བདག་བཅས་མེད་པས་མཐུན་ཕྱོགས་དངོས་པོ་མེད་པ་ཡིན་ལ། བསྒྲུབ་བྱའི་
མཐུན་སྤྱོགས་གཏན་ནས་མེད་པས་དངོས་མེད་ལས་རྟགས་ལྡོག་པ་མེད་པ་སྟེ། དངོས་མེད་ལོ -།་གཞིར་
མ་གྲུབ་པས་སོ། །སྲོག་སོགས་མཐུན་ཕྱོགས་ལ་ལྡོག་པ་མེད་པ་དེས། སྒྲུབ་མིན་ཉིད་དེ་མི་མཐུན་
ཕྱོགས་ཁོ་ན་ལ་མེད་པའོ། །ཞེ་ན། དེ་ཡང་མི་འཐད་དེ། མེད་ཅེས་ལྡོག་པ་དེ་ཉིད་ནི། །ཇི་
ལྟར་མེད་ལས་ལྡོག་པར་འདོད། །དངོས་མེད་དགག་གཞིར་མི་རུང་ན་དངོས་མེད་ལ་ལྡོག་པ་མེད་
ཅེས་ པའི་ལྡོག་པ་དེ་ཉིད་ནི་ཇི་ལྟར་དངོས་མེད་ ལས་ལྡོག་པར་འདོད་དེ། དངོས་མེད་ལས་ལྡོག་པ་དགག་
ཏུ་མེད་པར་འ གྱུར་རོ། །ལྡོག་པ་མེད་པ་སྒྲུབ་པ་ཡིན། །སྲོག་སོགས་མཐུན་ཕྱོགས་ལས་ལྡོག་པ་
མེད་པ་ཡིན་ན་ནི་མཐུན་ཕྱོགས་ལ་ཡོད་པར་བསྒྲུབ་པར་འགྱུར་བ་ཡིན་ནོ། །དངོས་ཡོད་མེད་ལའང་
ཡོད་ཡིན་ལ། དངོས་པོ་མེད་པ་ཡོད་མིན་ཞེས། །བླུན་པོ་ཡི་ནི་དཔྱོད་ལ་ལྟོས། །རྟགས་
དངོས་པོར་ཡོད་པ་སྲོག་སོགས་དེ་དངོས་མེད་ལས་ལྡོག་པ་མེད་དོ་ཞེས་བརྗོད་པས་དོན་གྱིས་ན་སྲོག་སོགས་
དངོས་པོ་དེ་དངོས་མེད་ ལས་ཡོད་པ་ཡིན་པ་བསྒྲུབ་པར་འགྱུར་ལ། རྟགས་ཀྱི་དངོས་པོ་སྲོག་སོགས་ལོག་
པའི་དངོས་པོ་མེད་པ་དེ་ནི་ དངོས་མེད་ ལས་ཡོད་པ་མིན་ནོ་ཞེས་འགལ་བར་སྨྲ་བ། བླུན་པོའི་རྟོག་དཔྱོད་
ལ་ལྟོས་ཤིག་ཅེས་པའོ། །གལ་ཏེ་དེ་ལས་ལྡོག་མེད་ན། །གཏན་ཚིགས་འཇུག་པར་འདོད་
དམ་ཅི། །གལ་ཏེ་མཐུན་ཕྱོགས་དངོས་མེད་དེ་ལ་གཏན་ཚིགས་འཇུག་པར་འདོད་པར་འགྱུར་ཏེ།
མཐུན་ཕྱོགས་དངོས་མེད་དེ་ལ་རྟགས་ལྡོག་པ་མེད་ པའི་ཕྱིར་རོ། །དེ་ཡང་མིན་ན་ལྡོག་བཀག་ནི། །
འདི་ཉིད་ཡིན་ན་ཅི་སྟེ་འགོག །མཐུན་ཕྱོགས་ལ་འཇུག་པ་དེ་ཡང་མིན་ན་མཐུན་ཕྱོགས་ལ་རྟགས་
ལྡོག་པ་མེད་དོ། །ཞེས་ལྡོག་པ་བཀག་པས་ནི་དོན་གྱིས་ན་མཐུན་ཕྱོགས་ལ་རྟགས་འཇུག་པ་འདི་ཉིད་
476
hཀན
-
-，



བསྒྲུབ་པ་ཡིན་པས་ན་ཁྱེད་ནི་མཐུན་ཕྱོགས་ལ་རྟགས་ཡོད་པ་ཅི་སྟེ་འགོག་པར་བྱེད། གལ་ཏེ་མཐུན་ཕྱོགས་
ལ་ཡོད་པ་འགོག་ན་ཡང་མཐུན་ཕྱོགས་དང་མི་མཐུན་ཕྱོགས་གཉིས་ཀ་ལས་ལྡོག་པའི་ཐུན་མོང་མ་ཡིན་ པའི་
མ་ངེས་པར་འགྱུར་རོ། །སྒྲུབ་དང་དགག་པ་མ་གཏོགས་པར། །སྒྲ་ལས་བྱུང་བའི་ཐ་སྙད་
གཞན། །ཡོད་མིན་དེ་ཡང་མེད་པ་ལ། །མེད་ཕྱིར་འདི་ལ་མི་སྨྲ་འཐོབ། །ཡོད་པར་
བསྒྲུབས་པ་མ་ཡིན་ན་ནི་མེད་པར་དགག་པར་འགྱུར་ལ། ་ མེད་པར་དགག་པ་མ་ཡིན་ན་ནི་ཡོད་པར་
བསྒྲུབ་པར་འགྱུར་ཏེ། དེ་དག་ལས་མ་གཏོགས་པར་སྒྲ་ལས་བྱུང་བའི་ཐ་སྙད་ལ་ཕུང་པོ་གསུམ་པ་གཞན་
ཡོད་པ་མ་ཡིན་ནོ། །དགག་སྒྲུབ་གཉིས་ལས་ཕུང་གསུམ་མེད་པ་དེས་ན། དགག་པ་དེ་ཡང་དངོས་པོར་
མེད་པ་ལ་དགག་གཞི་མེད་པས་ མེད་ པར་འདོད་ པའི་ཕྱིར་དང༌། དངོས་མེད་སྒྲུབ་དུ་ཡང་མེད་ པའི་ཕྱིར་
དངོས་མེད་འདི་ལ་ཅིའང་མི་སྨྲ་བ་ཁོ་ན་འ ཐོབ་པར་འགྱུར་རོ། །ཡོད་པ་རྣམས་ལ་དགག་པ་མེད། །
དེ་ནི་མེད་ལའང་ཆོད་མ་ཡིན། །རིགས་པ་འདི་ཡིས་འགྲོ་བ་ལ། །དགག་པའི་དོན་ནི་མེད་
པར་འགྱུར། །གཞན་ཡང་འགྲོ་བ་འདི་ཐམས་ཅད་ལ་དགག་པའི་དོན་གཏན་ནས་མེད་པར་འ གྱུར་ཏེ་
ཡོད་པ་རྣམས་ལ་ནི་ཡོད་པ་ཉིད་ཀྱི་ཕྱིར་དགག་པ་མེད་ལ། དགག་པ་དེ་ནི་མེད་པ་ལའང་དགག་གཞི་
མེད་པས་ཡོད་པ་མ་ཡིན་ པའི་ཕྱིར་རོ། །གལ་ཏེ་སྤྱིར་ཡོད་ཀྱང་ཡུལ་འདིར་མེད་དོ་དུས་འདིར་མེད་དོ་
ཞེས་འགོག་པར་བྱེད་དོ་ཞེ་ན། ཇི་ལྟར་དེ་ཡོད་དེ་ལྟར་ནི། །མི་འགོག་ཇི་ལྟར་དེ་མེད་པ།
དེ་ལྟར་ཡང་ནི་འགོག་མི་འགྱུར། །ཇི་ལྟར་ཡུལ་དུས་དེར་ཡོད་པ་གྲུབ་པ་དེ་ལྟ་ན་ནི་དགག་ཏུ་མེད་
ལ། ཇི་ལྟར་ཡུལ་དུས་དེར་མེད་པ་དེ་ལྟར་ཡིན་ན་ཡང་དགག་གཞི་མེད་ པའི་ཕྱིར་འགོག་པར་ མི་འ གྱུར་
བས། ད་དུང་ཡང་དགག་པ་རྒྱུན་ཆད་པ་འདི་ལས་ཇི་ལྟར་ཐར་པར་འགྱུར།
གསུམ་པ་བཀག་པ་ལ་མི་འཐད་པ་སྤང་བ་ནི་དེ་ལྟ་ན། ཁྱེད་ཉིད་ལ་ཡང་དགག་སྒྲུབ་རྒྱུན་ཆད་པར་
འ གྱུར་ཏེ། ཡོད་པ་ནི་དགག་པར་མི་ནུས་ལ་མེད་པ་ནི་དགག་མི་དགོས་པའི་ཕྱིར་དང༌། ཡོད་པ་ནི་
བསྒྲུབ་མི་དགོས་ལ་མེད་པ་ནི་བསྒྲུབ་མི་ནུས་པའི་ཕྱིར་རོ། །ཞེ་ན། དེ་ཕྱིར་དངོས་དངོས་མེད་རྟེན་
པ། །ཕྱི་རོལ་རྟེན་མིན་སྒྲ་དོན་ལ། །བརྟེན་ནས་འདིར་ནི་སྒྲུབ་པ་དང༌། །དགག་པ་
ཐམས་ཅད་འདོད་པ་ཡིན། །དོན་ལ་ནི་དགག་སྒྲུབ་མེད་པ་བདེན་མོད། དེའི་ཕྱིར་ངེད་ཀྱི་འདིར་
ནི་བུམ་པ་ལ་སོགས་པ་དངོས་པོ་ལ་བརྟེན་པའི་སྒྲ་དོན་དང་རི་བོང་གི་རྭ་ལ་སོགས་པ་དངོས་མེད་ལ་བརྟེན་
པའི་སྒྲ་དོན་དང་། ཤེས་བྱ་ལ་སོགས་པ་གཉིས་ཀ་ལ་བརྟེན་པའི་སྒྲ་དོན་ཏེ་སྒྲ་དོན་གསུམ་ལ་བརྟེན་ནས་
དོན་ལ་ཡོད་ ཀྱང་བློ་ངོར་མ་གྲུབ་པ་ལ་ཡོད་དོ་ཞེས་བློ་ངོར་སྒྲུབ་པ་དང་། དོན་ལ་མེད་ ཀྱང་བློ་ངོར་མེད་
477



པར་མ་གྲུབ་པ་ལ་མེད་དོ་ཞེས་བློ་ངོར་དགག་པ་ཐམས་ཅད་འདོད་པ་ཡིན་གྱི། ཕྱི་རོལ་དོན་ལ་བརྟེན་ནས་
དགག་སྒྲུབ་བྱེད་པ་ནི་མ་ཡིན་ནོ། །སྒྲ་དོན་ལ་དགག་སྒྲུབ་བྱས་པས་དོན་རང་མཚན་གྱི་དངོས་པོ་ཡོད་པ་
དང་མེད་པར་རྟོ གས་པར་མི་འགྱུར་རོ་ཞེ་ན། དེ་འདྲ་མེད་ནའང་ཆོས་ཅན་དེ། །དེ་དག་དང་ནི་
འབྲེལ་བར་སྣང་། །སྒྲ་དོན་དེ་ལ་དོན་དང་ཤེས་པ་རང་མཚན་དེ་འདྲ་བ་མེད་ནའང་ཆོས་ཅན་སྒྲ་དོན་
དེ་ནི་དོན་རང་མཚན་དེ་འདྲ་བ་མེད་ནའང་ཆོས་ཅན་སྒྲ་དོན་དེ་ནི་དོན་རང་མཚན་དེ་དག་དང་འབྲེལ་བ་་
ལྟ་བུར་སྣང་སྟེ། སྒྲ་དོན་དང་རང་མཚན་བག་ཆགས་ཀྱིས་སྲེ་བར་བྱེད་པའི་ཕྱིར་རོ། །སྒྲ་དོན་དེ་ཡང་
དངོས་པོར་མེད་ པའི་ཕྱིར་ཇི་ལྟར་ཡོད་ པའི་ཐ་སྙད་དུ་བྱེད་ཅེ་ན། དེ་ཡང་སྒྲ་འཇུག་པ་ཉིད་ལས། །
ཡོད་ཅེས་ཐ་སྙད་རྟེན་པར་འདོད། །སྒྲའི་དོན་དེ་ནི་རང་བཞིན་མེད་པ་ཡིན་ན་ཡང་སྒྲ་འཇུག་པ་
ཉིད་ལས་ཡོད་དོ་ཞེས་ཡོད་ པའི་ཐ་སྙད་རྟེན་པར་འདོད་པའོ། །དེ་ལྟ་མིན་ན་དོན་རྣམས་ཀྱི། །
ཆོས་གཅིག་བསྒྲུབས་སམ་བཀག་པ་ན། །བདག་ཉིད་ཐམས་ཅད་བསྒྲུབས་པ་དང་། །
བཀག་འགྱུར་བདག་ཐ་དད་མེད་ཕྱིར། །སྒྲ་དོན་ལ་དགག་སྒྲུབ་བྱེད་པ་དེ་ལྟ་མིན་པར་དོན་ལ་
དགག་སྒྲུབ་བྱེད་ན། དོན་བུམ་པ་ལ་སོགས་པ་རྣམས་ཀྱི་ཆོས་བྱས་པ་དང་མི་རྟག་པ་ལ་སོགས་པ་གཅིག་་་
པའམ་ཐ་དད་པ་གང་རུང་དུ་གྲུབ་པར་འ གྱུར་ལ། གཅིག་པ་ཡིན་ན་ནི་བྱས་པ་ལྟ་བུ་གཅིག་གྲུབ་པ་ན།
མི་རྟག་པ་ལ་སོགས་ པའི་བདག་ཉིད་ཐམས་ཅད་སྒྲུབ་པར་འགྱུར་བ་དང་། མ་བྱས་པ་ལྟ་བུ་གཅིག་བཀག་
པ་ན་རྟག་པ་ལ་སོགས་པ་ཐམས་ཅད་བཀག་པར་འ གྱུར་ཏེ། ཐམས་ཅད་དོན་བུམ་པའི་བདག་ཉིད་དུ་ཐ་
དད་མེད་ པའི་ཕྱིར་རོ། །ཐ་དད་ཡིན་ན་གཞན་དང་གཞན། ་།བཀག་པ་དང་ནི་བསྒྲུབས་པ་
བཞིན། །བསྒྲུབས་པ་དང་ནི་དགག་བ་དག །ཆོས་ཅན་གཅིག་ལ་འདུ་མི་འགྱུར། །བུམ་
པའི་བྱས་པ་དང་མི་རྟག་པ་ལ་སོགས་པ་ཐ་དད་པ་ཡིན་ནའང་། དོན་གཞན་བུམ་པ་བཀག་པས་དོན་
གཞན་སྣམ་བུ་བཀག་པར་མི་འགྱུར་བ་དང༌། དོན་གཞན་བུམ་པ་བསྒྲུབས་པས་སྣམ་བུ་བསྒྲུབས་པར་མི་
འགྱུར་བ་བཞིན་དུ། ཆོས་ཅན་བུམ་པ་གཅིག་གི་སྟེང་དུ་བྱས་པ་བསྒྲུབས་པ་ལས་མི་རྟག་པ་བསྒྲུབས་པར་
མི་འ གྱུར་བ་དང༌།། རྟག་པ་བཀག་པ་ལས་ཀྱང་མ་བྱས་པ་བཀག་པ་སྟེ་ཆོས་དང་རྟགས་དག་ཆོས་ཅན་
གཅིག་ལ་འདུ་བར་མི་འགྱུར་རོ། །སྣ་ཚོགས་ཆོས་ཀྱི་གཞིར་གྱུར་པ། །ཆོས་ཅན་གཅིག་གི་
དབང་བྱས་ཏེ། །གཅིག་སྒྲུབ་པ་ན་དེ་རྟེན་དང་། །གཞན་རྣམས་བཏང་སྙོམས་ལྟ་བུ་
དང་། །འགོག་ན་དེ་ཡིས་དབེན་པ་དང་། །དེ་ལས་གཞན་ལ་ལྟོས་ལྟ་བུར། །བྱས་པ་དང་
མི་རྟག་པ་ལ་སོགས་པ་སྣ་ཚོགས་ཆོས་ཀྱི་གཞིར་གྱུར་པ་ཆོས་ཅན་བུམ་པ་ལྟ་བུ་གཅིག་གི་དབང་དུ་བྱས་ཏེ།
478



མི་རྟག་པ་ལྟ་བུ་གཅིག་བསྒྲུབ་པ་ན་ཆོས་ཅན་བུམ་པ་དེ་རྟེན་ལྟ་བུ་ཐ་དད་པ་ཉིད་དུ་སྣང་བ་དང་། མི་
རྟག་པ་དེ་སྒྲུབ་པར་བྱེད་པ་ཡང་མི་རྟག་པ་དེ་ལས་ གཞན་ པའི་བྱས་པ་ལ་ལྟོས་པ་ལྟ་བུར་སྣང་ཞིང་། དེའི་
ཚེ་ཆོས་ཅན་བུམ་པ་དེ་ལ་ཡོད་ པའི་ཆོས་གཞན་བསྟན་ཡོད་ལ་སོགས་པ་རྣམས་སྒྲུབ་པ་ དང༌། འགོག་པ་
གཉིས་ཀར་མི་འ གྱུར་པར་བ ཏང་སྙོ མས་ལྟ་བུ་ཡིན་ནོ། །ཡང་ཆོས་ཅན་བུམ་པ་ལྟ་བུ་གཅིག་གི་དབང་དུ་
བྱས་ནས་རྟག་པ་ལྟ་བུ་གཅིག་འགོག་པར་འ གྱུར་ན་ཡང་བུམ་པ་དེ་རྟག་པ་དེ་ཡིས་དབེན་པ་དང་། རྟག་
པ་མ་ཡིན་པ་དེ་ལས་གཞན་ནི་བྱས་པ་ལ་སོགས་པ་ལ་ལྟོས་པ་ལྟ་བུར་སྣང་བ་དང༌། ཆོས་གཞན་བ སྟན་དུ་
མེད་པ་ལ་སོགས་པ་རྣམས་སྒྲུབ་པ་ དང་འགོག་པ་གཉིས་ཀར་མི་འ གྱུར་ བར་བ ཏང་སྙོ མས་ལྟ་བུར་གནས་པ་
ཡིན་ནོ། །སྒྲ་དོན་དེ་དག་དངོས་པོར་མེད་པ་ཡིན་ན་དོན་ལ་གཅིག་དང་ཐ་དད་དུ་བ རྟགས་ཏེ་དོན་ལ་
དགག་སྒྲུབ་བྱེད་པ་མི་འཐད་པར་འགྱུར་ཏེ། བློའི་ཆོས་རང་དགའ་བ་རྣམས་ནི་དོན་ལ་མི་རྟེན་པའི་ཕྱིར་
རོ་ཞེ་ན། མེད་པ་ཡི་ནི་དོན་ཅན་གྱི། །ཐ་སྙད་ཇི་ལྟར་བློས་བསྟན་པ། །དེ་བཞིན་ཉིད་དེ་
མ་བརྟགས་པར། །ཐ་དད་དོན་རྟེན་ཁས་ལེན་པས། །ཐོག་མེད་བག་ཆགས་ལས་བྱུང་
བའི། །འཇིག་རྟེན་དོན་ལ་གནོད་མི་འགྱུར། །དངོས་པོའི་དེ་བཞིན་ཉིད་དོན་ལ་དབྱེར་མེད་
པའི་དོན་དེ་མ་བརྟ གས་པར་དོན་དངོས་པོ་ལ་མེད་པའི་དོན་ཅན་གྱི་ཐ་སྙད་ཇི་ལྟར་རྟོག་པའི་བློས་་་་་་་་་
བརྟ གས་ནས་བསྟན་པ། ཐོག་མ་མེད་ པའི་བག་ཆགས་ལས་ བྱུང་ བའི་ལྡོག་པ་ཐ་དད་པའི་དོན་ལ་བརྟེན་
པ་ཁས་ལེན་པས་འཇིག་རྟེན་ལ་ཇི་ལྟར་གྲགས་པ་ཙམ་གྱི་དོན་ལ་བརྟེན་ནས་རྟོག་པའི་ངོར་དགག་སྒྲུབ་་་་་་
བྱེད་པ་ལ་རིགས་པས་གནོད་པར་མི་འགྱུར་རོ། །དེ་འབྲས་ཅན་དང་དེ་འབྲས་མེད། །དེ་དེ་
ལས་ཐ་དད་དོན་གཅིག །ཐ་དད་རྟེན་ཅན་འཕེལ་བ་དང༌། །འགྲིབ་པ་ལྟ་བུར་བྱེད་པ་
ཡི། །བསླད་པ་དེ་དང་དེ་དག་གིས། །འབྲེལ་བ་འགའ་ལས་དེ་ལྡན་ཉིད། །མིན་ཡང་
མཐོང་བ་སྦྱོར་དེས་ན། །དེ་དག་བསླད་པའང་ཤེས་མ་ཡིན། །རྫ་དང་གསོར་ལ་སོགས་པ་ཆུ་
སྐྱོར་བ་དེའི་འབྲས་བུ་ཅན་ དང་ཤིང་དང་རྡོ་ལ་སོགས་ཆུ་སྐྱོར་བ་དེའི་འབྲས་བུ་མེད་པ་རྣམས་ལས། ཆུ་
སྐྱོར་བའི་འབྲས་བུ་ཅན་དེ་རྣམས་ནི་ཆུ་སྐྱོར་བའི་འབྲས་བུ་ཅན་མ་ཡིན་པ་དེ་རྣམས་ལས་ ཐ་དད་དུ་དོན་་་་
གཅིག་པ་དང་། ཆུ་སྐྱོར་བ་ཅན་དེའི་འབྲས་བུ་ཅན་མ་ཡིན་པ་དེ་རྣམས་ཆུ་སྐྱོར་བ་དེ་རྣམས་ལས་ཐ་དད་
དུ་དོན་གཅིག་པའི་ཕྱིར། ལྡོག་པ་ཐ་དད་ཀྱི་རྟེན་ཅན་བྱས་པས་མི་རྟག་པ་བསྒྲུབས་པ་ན་བློ་ངོར་མི་རྟག་
པ་སྔར་མེད་འཕེལ་བ་ལྟ་བུར་བྱེད་པ་དང༌། རྟག་པ་བཀག་པ་ན་བློ་ངོར་རྟག་པ་སྔར་ཡོད་འགྲིབ་པ་ལྟ་
བུར་བྱེད་པའི་རྟོག་པ་བསླད་པ་དེ་དང་དེ་དག་གིས་དོན་ལ་ལྡོག་ཆོས་ཀྱི་འབྲེལ་བ་དེ་ལྡན་པ་ཉིད་མིན་་་་་་༌
479



ཡང་། རྟོག་ངོར་འབྲེལ་བ་འགའ་ལས་ཞེན་པས་མཐོང་བ་རང་མཚན་ལ་སྦྱོར་བར་བྱེད་པ་དེས་ནི་དེ་དག་
གི་བསླད་པ་དེ་ཡང་ཤེས་པ་མ་ཡིན་ཏེ། རྟོག་པ་ལ་སྣང་བ་ཉིད་དོན་དུ་འཛིན་པའི་ཕྱིར་རོ། །
བཞི་པ་བུམ་སོགས་བདག་མེད་དུ་མ་གྲུབ་ནི། ཡོད་ཉིད་སྒྲུབ་བྱེད་འཇུག་པའི་ཕྱིར། །དེ་
མེད་མ་ཡིན་ཐེ་ཚོམ་འགྱུར། །བུམ་སོགས་ལ་བདག་ཡོད་པ་ཉིད་དུ་མ་གྲུབ་པས་ཡོད་པ་ཉིད་དུ་སྒྲུབ་
པའི་སྒྲུབ་བྱེད་འཇུག་པའི་ཕྱིར་བདག་དེ་མེད་པ་ཁོ་ནར་ངེས་པ་མ་ཡིན་ པས་ཐེ་ཚོམ་དུ་འ གྱུར་རོ། །བུམ་
སོ གས་བདག་མེད་དུ་སངས་རྒྱས་པས་ཁས་བླངས་པས་གྲུབ་བོ་ཞེ་ན། ཁས་བླངས་ཚད་མ་མིན་པ་
ལས། །མེད་པ་ཉིད་ཀྱང་རིགས་མ་ཡིན། །ཁས་བླངས་པ་དེ་ཚད་མ་མ་ཡིན་ པའི་ཕྱིར་སྒྲུབ་བྱེད་
ཚད་མ་མ་ཡིན་པ་དེ་ལས་མེད་པ་ཉིད་དུ་སྒྲུབ་པ་ཡང་རིགས་པ་མ་ཡིན་ནོ། །གལ་ཏེ་རིགས་ན་གསོན་
ལུས་ཀྱང་བདག་མེད་དུ་འགྱུར་ཏེ་སངས་རྒྱས་པས་བདག་མེད་དུ་ཁས་བླངས་པའི་ཕྱིར་རོ། །མེད་ལས་
ལྡོག་པ་མེད་ན་འང༌། །མཐུན་ཕྱོགས་ལས་ལྡོག་ཐེ་ཚོམ་ཟ། །དེ་ལ་ཐེ་ཚོམ་ཟ་ཕྱིར་ཏེ། །
མི་མཐུན་ཕྱོགས་ལས་ལྡོག་པར་ཡང་། །སྲོག་སོགས་དེ་མཐུན་ཕྱོགས་དངོས་མེད་ལས་ལྡོག་པ་མེད་
པར་འདོད་ན་ཡང་། མཐུན་ཕྱོགས་བདག་བཅས་ལས་སྲོག་སོགས་ལྡོག་པ་ཡོད་དམ་སྙམ་དུའང་ཐེ་ཚོམ་
ཟ་བར་འགྱུར་ལ། མཐུན་ཕྱོ གས་དེ་ལ་ལྡོག་པ་ཡོད་དམ་སྙམ་དུ་ཐེ་ཚོམ་ཟ་བའི་ཕྱིར། མི་མཐུན་ཕྱོགས་
བདག་མེད་ལས་ ལྡོག་པར་ཡང་ཐེ་ཚོམ་ཟ་བར་འགྱུར་རོ། །ཕུང་པོ་གཉིས་ལས་གཅིག་ལ་ནི། །
ངེས་པར་གྲུབ་ན་གཞན་ལས་ནི། །ལྡོག་འགྲུབ་མ་མཐོང་བ་ཡིན་པས། །མཐོང་མེད་དག་
ལ་ཐེ་ཚོམ་ཟ། །བདག་ཡོད་མེད་དངོས་འགལ་གྱི་ཕུང་པོ་གཉིས་ལས་གང་རུང་གཅིག་ཁོ་ན་ལ་སྲོག་
སོགས་ཡོད་པར་ངེས་པ་གྲུབ་ན། གང་རུང་གཞན་དེ་ལས་ནི་སྲོག་སོགས་ལྡོག་པ་གྲུབ་སྟེ། དུ་བ་མེ་ཁོ་ན་
ལ་གྲུབ་པས་མེ་མེད་ལ་ལོག་པར་ངེས་པ་བཞིན་ནོ། །འདིར་ནི་དེ་ལྟ་མ་ཡིན་ཏེ་སྲོག་སོགས་བདག་བཅས་
ཁོ་ན་ལ་ཡོད་པར་མ་ངེས་པའི་ཕྱིར། བདག་མེད་ཁོ་ན་ལས་ལྡོག་པར་མ་གྲུབ་པ་ཡིན་ནོ། །གལ་ཏེ་སྲོག་
སོགས་བདག་མེད་ཁོ་ན་ལས་ ལྡོག་པར་ཐེ་ཚོམ་མི་ཟ་སྟེ། བདག་བཅས་ཁོ་ན་ལ་སྲོག་སོགས་མཐོང་བའི་
ཕྱིར་དང༌། བུམ་སོགས་བདག་མེད་ལ་སྲོག་སོགས་མ་མཐོང་བའི་ཕྱིར་དང་། དངོས་འགལ་ལ་ཕུང་
གསུམ་ཀྱང་མི་སྲིད་ པའི་ཕྱིར་རོ་ཞེ་ན། མཐོང་བའི་བུམ་སོགས་ལ་བདག་མ་མཐོང་བས་བདག་མེད་པར་
གྲུབ་ཏུ་ཆུག་ཀྱང་བདག་མེད་མཐའ་དག་ལ་སྲོག་སོགས་མེད་པར་མི་འགྲུབ་སྟེ། མ་མཐོང་བ་ཡིན་ པའི་
ཕྱིར་སྲོག་སོགས་ཡོད་མེད་ཐེ་ཚོམ་ཟ་བར་འགྱུར་རོ། །གསལ་ལ་ཁྱབ་བྱེད་མ་ཡིན་ཡང་། དེ་ཡི་
རིགས་གྱུར་དོན་ཡོད་པས། །མ་མཐོང་བས་འགར་ངེས་མེད་དེ། །མཁྲེགས་པ་མཚོན་གྱིས་
-
480



མི་ཆོད་བཞིན། །བདག་མེད་ པའི་གསལ་བ་ཐམས་ཅད་ལ་སྲོག་ཁྱབ་བྱེད་མ་ཡིན་ཡང་བདག་མེད་པ་
དེའི་རིགས་སུ་གྱུར་ པའི་དོན་འགའ་ཞིག་ལ་སྲོག་ཡོད་པའང་སྲིད་ པས། བུམ་སོགས་ལ་སྲོག་མ་མཐོང་
བས་བདག་མེད་འགའ་ཞིག་ལ་སྲོག་མེད་པར་ངེས་པ་མེད་དེ། ཙན་དན་ལ་སོགས་པ་མཁྲེགས་པ་འགའ་
ཞིག་མཚོན་གྱིས་ཆོད་ཀྱང་རྡོ་རྗེ་ལ་སོགས་པ་འགའ་ཞིག་མི་ཆོད་པ་བཞིན་ནོ། །
ལྔ་པ་གསོན་ལུས་བདག་བཅས་སུ་མ་གྲུབ་པ་ནི། མོད་ལ་འགལ་བ་མ་མཐོང་ན། །ཐེ་ཚོམ་
གང་ལས་ལྡོག་པར་འགྱུར། །དེ་ཡང་ལ་ལར་དེ་འབྲས་དང་། །བདག་ཏུ་ངེས་ལས་གཞན་
ཅི་ཡོད། །བདག་མེད་དང་སྲོག་ཡོད་པ་ལ་འགལ་བ་མ་མཐོང་ན། བདག་མེད་ལ་སྲོག་ཡོད་པ་ནི་ཐེ་
ཚོམ་ནི་རྒྱུ་གང་ལས་ལྡོག་པར་འགྱུར། བདག་མེད་དང་འགལ་བ་དེ་ཡང་གསོན་ལུས་ལ་སོགས་པ་ལ་ལར་
བདག་དེའི་འབྲས་བུ་གྲུབ་པ་དང་། བདག་དེའི་རང་བཞིན་དུ་ངེས་པ་གཉིས་ལས་ གཞན་པ་ཅི་ཞིག་ཡོད།
དེས་ན་གསོན་ལུས་ལ་ནི་བདག་དེའི་འབྲས་བུ་མཐོང་བ་ཡང་མེད་ལ། བདག་གི་ངོ་བོར་ངེས་པ་ཡང་མེད་
པའི་ཕྱིར་བདག་མེད་དགག་པར་ནུས་པ་མ་ཡིན་ནོ། །དེས་ན་བདག་མེད་པ་ལས་ཀྱང༌། །འདི་
ནི་ལྡོག་པར་ཐེ་ཚོམ་ཟ། །ལྡོག་ཏུ་ཆུག་པ་དེ་ལྟ་ནའང༌། །བདག་མེད་མེད་ལས་བདག་མི་
འགྱུར། །གང་གིས་དེ་ནི་ལྡོག་མེད་པ། །ངེས་པ་དངོས་པོར་འདོད་མ་ཡིན། །དཔེར་ན་
སྲོག་སོགས་མཐུན་ཕྱོགས་ལ། །ལྡོག་པ་མེད་ཀྱང་ཡོད་མིན་བཞིན། །བདག་སྲོག་ལ་འབྲེལ་བ་
མེད་པ་དེས་ན་མི་མཐུན་ཕྱོགས་བདག་མེད་པ་ལས་ ཀྱང་སྲོག་སོགས་འདི་ནི་ལྡོག་པར་ཐེ་ཚོམ་ཟ་ལ། བདག་
ལོག་པས་སྲོག་ལྡོག་དུ་ཆུག་པ་དེ་ལྟ་ནའང་བདག་མེད་དེ་བཀག་སྟེ་མེད་པ་ལས་བདག་བཅས་འགྲུབ་པར་་་་་
མི་འགྱུར་ཏེ། མེད་པ་དགག་གཞིར་མི་འདོད་པའི་རྒྱུ་མཚན་གང་གིས་མཐུན་ཕྱོགས་དངོས་མེད་དེ་ལ་ནི་
ལྡོག་པ་མེད་པར་འདོད་པ་ཡིན་ན་ཁྱེད་ཀྱི་འདོད་པས་མེད་པ་བཀག་པ་ནི་ངེས་པར་དངོས་པོ་སྒྲུབ་པར་་་་་
འདོད་པ་མ་ཡིན་ཏེ། དཔེར་ན་སྲོག་སོགས་མཐུན་ཕྱོགས་དངོས་མེད་ལ་ལྡོག་པ་མེད་ ཀྱང་སྲོག་སོགས་ཡོད་
པ་མ་ཡིན་པ་བཞིན་ནོ། །གལ་ཏེ་གཏན་ཚིགས་མཐུན་ཕྱོགས་ལས། །ལྡོག་མེད་དེ་རྒྱུས་རྗེས་
འགྲོ་ཅན། །རྗེས་འགྲོ་ཅན་མིན་ལྡོག་མིན་ན། །བདག་མེད་མ་ཡིན་བདག་བཅས་མིན། །
གལ་ཏེ་གཏན་ཚིགས་སྲོག་སོགས་དེ་མཐུན་ཕྱོགས་ལས་ ལྡོག་པ་མེད་ན་ལྡོག་པ་མེད་ པའི་རྒྱུ་དེ་ཡིས་རྟགས་་་
དེ་མཐུན་ཕྱོགས་ལ་རྗེས་སུ་འགྲོ་བ་ཅན་དུ་འགྱུར་ལ། གལ་ཏེ་རྗེས་འགྲོ་ཅན་མ་ཡིན་ན་ལྡོག་པ་ཅན་ཡང་
མ་ཡིན་པར་འགྱུར་རོ། །དེ་ལྟ་ན་གསོན་ལུས་དེ་བདག་མེད་ཀྱང་མ་ཡིན་བདག་བཅས་ཀྱང་མ་ཡིན་ པའི་
ཕུང་པོ་གསུམ་པར་འགྱུར་ཏེ། བདག་མེད་ཁྱེད་མི་འདོད་ཅིང་བདག་ དང་བཅས་པར་ཡང་མི་འགྱུར་ཏེ།
481



ལྡོག་པ་མེད་པ་ལ་ཡང་ཡོད་པར་ཁས་མི་ལེན་པའི་ཕྱིར་རོ། །
གཉིས་པ་རྟགས་ལ་འབྲེལ་བ་དགོས་པར་བསྟན་པ་ལ་གཉིས་ཏེ། འབྲས་རྟ གས་ཀྱི་འབྲེལ་བ་བསྒྲུབ་
པ་དང་། རང་བཞིན་རྟ གས་ཀྱི་འབྲེལ་བའང་གྲུབ་པར་བསྟན་པའོ། །
དང་པོ་ལ་གཉིས་ལས། རྒྱུ་འབྲས་ཀྱི་འབྲེལ་བ་མི་འཁྲུལ་བར་བསྒྲུབ་པ་ནི། འཇུག་ལ་གང་གིས་
རང་བདག་ཉིད། །གང་མེད་མི་འབྱུང་ཅན་གྲུབ་པ། །དེ་ཕྱིར་དེ་ཉིད་ལྡོག་བྱེད་དེ། །
འཇུག་པ་ན་ཡང་འཇུག་བྱེད་ཡིན། །འབྲས་བུ་གང་ཞིག་རྒྱུའི་རྗེས་སུ་འཇུག་པ་ལ་དུ་བ་གང་གི་རང་
གི་བདག་ཉིད་མེ་གང་མེད་ན་མི་འབྱུང་བ་ཅན་དུ་གྲུབ་པ་དེའི་ཕྱིར། མེ་དེ་ཉིད་ལོག་ན་དུ་བ་ལྡོག་པར་
བྱེད་དེ་མེ་དེ་ཉིད་འཇུག་ཅིང་ཡོད་ པ་ན་དུ་བ་འཇུག་པར་བྱེད་པ་ཡིན་ནོ། །མེད་ན་མི་འབྱུང་དེ་ཡང་
ནི། །སྒྲུབ་པར་བྱེད་ལ་བལྟོས་པ་ཡིན། །འབྲས་བུ་མཐོང་དང་མ་མཐོང་བ། །དེ་དག་རྒྱུ་
དང་འབྲས་བུ་ཉིད། །མེད་ན་མི་འབྱུང་བ་དེ་ཡང་ནི་སྣང་བ་དང་མི་སྣང་བ་ལ་སོགས་ པའི་སྒྲུབ་པར་
བྱེད་པ་ལ་བལྟོས་ནས་འབྲེལ་བ་ངེས་པར་བྱེད་པ་ཡིན་གྱི་དོན་དངོས་པོ་ལ་ཡོད་པ་ནི་མ་ཡིན་ནོ། །སྒྲུབ་
པར་བྱེད་པ་དེ་ཡང་རྒྱུ་ཡོད་པ་ན་འབྲས་བུ་མཐོང་བ་དང་རྒྱུ་མེད་པ་ན་འབྲས་བུ་མ་མཐོང་བར་ངེས་པ་དེ་་་
དག་རྒྱུ་དང་འབྲས་བུ་ཉིད་དོ། །དེ་ཡོད་ན་ཡོད་ངེས་མེད་ཕྱིར། །དོན་གཞན་རྟོགས་པ་ཡོད་
མ་ཡིན། །རྟག་ཏུ་ཡོད་པ་མེད་པ་ན། །དེ་དག་མེད་པ་མི་སྲིད་ཕྱིར། །སྲོག་སོགས་ དང་
བདག་ནི་རྒྱུ་འབྲས་སུ་གྲུབ་པ་མ་ཡིན་ཏེ། སྲོག་སོགས་དེ་ཡོད་པ་ན་བདག་དེ་ཡོད་པར་ཁྱབ་པ་ངེས་པ་
མེད་ པའི་ཕྱིར། སྲོག་སོགས་དོན་གཞན་ལས་བདག་དོན་གཞན་རྟོ གས་པ་ཡོད་པ་མ་ཡིན་ནོ། །བདག་
དང་སྲོག་རྒྱུ་འབྲས་སུ་འགྲུབ་པར་ཡང་མི་འགྱུར་ཏེ་བདག་དེ་ནི་དུས་རྟག་ཏུ་ཡོད་པར་འདོད་པས་བདག་དེ་
མེད་ པ་ན་སྲོག་སོགས་དེ་དག་མེད་པར་ངེས་པའི་ལྡོག་པ་རྟོགས་པ་མི་སྲིད་ པའི་ཕྱིར་རོ། །བདག་ལོག་
པས་སྲོག་ལྡོག་པའི་ལྡོག་པ་རྟོ གས་པ་མེད་ན་ཡང་བདག་ཡོད་ན་སྲོག་ཡོད་ པའི་རྗེས་སུ་འགྲོ་བ་ཙམ་ཉིད་་་་་
ལས། བདག་སྲོག་ལ་སོགས་པའི་རྒྱུར་ངེས་པ་ཡིན་ཏེ། རྒྱུ་དང་འབྲས་བུའི་དངོས་པོ་ཐམས་ཅད་ནི་
ཐམས་ཅད་དུ་ལྡོག་པ་ལ་ལྟོས་པ་མ་ཡིན་ནོ་ཞེ་ན། དེ་ཡང་མི་རུང་སྟེ། འབྲས་བུའི་རང་བཞིན་ཐ་
དད་རྣམས། །རྒྱུ་རྣམས་ལས་ནི་བྱུང་བའི་ཕྱིར། །དེ་དག་མེད་པར་གཞན་ལས་འབྱུང་། །
ཇི་ལྟར་དེས་བསྐྱེད་རང་བཞིན་ཡིན། །གལ་ཏེ་ རྗེས་སུ་འགྲོ་བ་ཙམ་འབའ་ཞིག་ལ་རྒྱུ་དང་འབྲས་
བུའི་དངོས་པོར་ངེས་པ་ཡིན་གྱི་ལྡོག་པ་ལ་ལྟོས་པ་མ་ཡིན་ན་དེའི་ཚེ་དེ་མེད་པར་ཡང་འབྱུང་ངོ་ཞེས་བྱ་་་་
བར་འགྱུར་ལ། འབྲས་བུའི་རང་བཞིན་ཐ་དད་པ་རྣམས་ནི་རྒྱུ་ཐ་དད་པ་རྣམས་ལས་བྱུང་བའི་ཕྱིར།
482



，
རྒྱུ་ཐ་དད་པ་དེ་དག་མེད་པར་རང་རྒྱུ་ལས་ གཞན་ལས་ ཀྱང་འབྱུང་ན། ཇི་ལྟར་ན་འབྲས་བུ་དེ་རྒྱུ་དེས་
བསྐྱེད་པའི་རང་བ ཞིན་ཡིན། ཚོགས་པའི་ནུས་པ་ཐ་དད་ཕྱིར། །དངོས་རྣམས་སྣ་ཚོགས་ངོ་བོ་
ཉིད། །གལ་ཏེ་ཐ་དད་བྱེད་མིན་ན། །འགྲོ་འདི་ངོ་བོ་གཅིག་ཏུ་འགྱུར། །འབྲས་བུའི་
དངོས་པོ་རྣམས་སྣ་ཚོ གས་ པའི་ངོ་བོ་ཉིད་དུ་འབྱུང་བ་ནི་རྒྱུ་ཚོགས་ པའི་ནུས་པ་ཐ་དད་པ་ཡིན་ པའི་ཕྱིར་་་་་
རོ། །གལ་ཏེ་རྒྱུའི་ནུས་པ་ཐ་དད་པས་འབྲས་བུ་ཐ་དད་དུ་བྱེད་པ་མིན་ན་འགྲོ་བ་འདི་ཐམས་ཅད་ངོ་བོ་
གཅིག་ཏུ་འགྱུར་རོ། །
གཉིས་པ་འཁྲུལ་བར་ཐལ་བ་སྤང་བ་ལ་གསུམ་ལས། དང་པོ་རྒྱུ་གཅིག་གིས་འབྲས་བུ་འགལ་བ་བྱེད་
པ་དགག་པ་ནི། ཁ་ཅིག་ན་རེ། བརྒྱ་བྱིན་གྱི་སྤྱི་བོ་འདི་མེ་དང་མེ་མིན་གྱི་རང་བཞིན་དུ་མ་ཅན་ཡིན་
པས། བརྒྱ་བྱིན་གྱི་སྤྱི་བོ་གཅིག་པོ་འདི་མེ་ལས་ཐ་དད་པའི་འབྲས་བུའང་བྱེད་ལ་མེ་ལས་ཐ་དད་བྱེད་
པ་མིན་པའི་འབྲས་བུ་དུ་བའང་བྱེད་པས་དུ་བ་མེ་ལ་འཁྲུལ་བར་འགྱུར་རོ་ཞེ་ན། བརྒྱ་བྱིན་གྱི་སྤྱི་བོ་དེ་
རང་བཞིན་གཅིག་ཉིད་ཡིན་ པ་ཉམས་ཏེ། མེ་ལས་ཐ་དད་བྱེད་མི་བྱེད་འགལ་བ་གནས་ པའི་ཕྱིར་
རོ། །ཞེས་སྟོན་པ། གཅིག་ནི་རང་བཞིན་དུ་མ་ན། །མེ་དང་མེ་མིན་རང་བཞིན་གཉིས། །
བརྒྱ་བྱིན་གྱི་སྤྱི་བོ་ གཅིག་པུ་ནི་མེད་ དང་མེ་མིན་གྱི་འབྲས་བུའི་རང་བཞིན་དུ་མ་བྱེད་པ་ཡིན་ན། བརྒྱ་
བྱིན་གྱི་སྤྱི་བོ་དེ་མེ་དང་མེ་མིན་གྱི་རང་བཞིན་གཉིས་སུ་འ གྱུར་རོ། །དེས་ན་གཞན་ནི་དེ་བསྐྱེད་
པའི། །རང་བཞིན་ཡིན་ན་དེ་དེ་ཉིད། །དེ་བསྐྱེད་རང་བཞིན་མ་ཡིན་ན། །དེ་ནི་དེ་ལས་ཇི་
ལྟར་འབྱུང་། །བརྒྱ་བྱིན་གྱི་སྤྱི་བོ་མེ་དང་མེ་མིན་གྱི་འབྲས་བུ་གཉིས་བྱེད་ན་རང་བཞིན་གཉིས་སུ་འགྱུར་
བ་དེས་ན་མེ་ལས་གཞན་བརྒྱ་བྱིན་གྱི་སྤྱི་བོ་དེ་ནི་དུ་བ་དེ་བསྐྱེད་པའི་རང་བཞིན་ཡིན་ན། བརྒྱ་བྱིན་གྱི་སྤྱི་
བོ་དེ་མེ་དེ་ཉིད་དུ་འགྱུར་རོ། །དུ་བ་དེ་བསྐྱེད་པའི་མེའི་རང་བཞིན་མ་ཡིན་ན་དུ་བ་དེ་ནི་བརྒྱ་བྱིན་གྱི་སྤྱི་
བོ་དེ་ལ་ཇི་ལྟར་འབྱུང་བར་འགྱུར། དེ་ཕྱིར་རྒྱུ་དང་འབྲས་བུ་དག །ཕན་ཚུན་རང་བཞིན་ངེས་
པ་ཉིད། །དེས་ན་རང་ཉིད་མཐོང་བ་བཞིན། །འབྲས་མཐོང་ན་ཡང་དེ་རྟོགས་འགྱུར། །
རང་རྒྱུ་མ་ཡིན་པ་ལས་འབྱུང་བ་མི་འཐད་པ་དེའི་ཕྱིར་རྒྱུ་དང་འབྲས་བུ་དག་ཕན་ཚུན་རང་རང་གི་འབྲས་་
བུ་སྐྱེད་པ་ཡི་རང་བཞིན་ལ་ནུས་པ་སོ་སོར་ངེས་པ་ཉིད་དེ། ནས་ཀྱི་རྒྱུ་ཚོགས་ ཀྱིས་ནས་ཀྱི་མྱུ་གུ་ཉིད་སྐྱེད་
པར་བྱེད ཀྱི་ས་ལུའི་མྱུ་གུ་སྐྱེད་པར་བྱེད་པ་མ་ཡིན་པ་དང་། ས་ལུའི་རྒྱུ་ཚོགས་ཀྱིས་ས་ལུའི་མྱུ་གུ་སྐྱེད་
པར་བྱེད་ཀྱི་ནས་ཀྱི་མྱུ་གུ་སྐྱེད་པར་བྱེད་པ་མ་ཡིན་པ་བཞིན་ནོ། །དེས་ན་མེ་དང་ས་བོན་རང་ཉིད་ཐ་
དད་དུ་མཐོང་བ་ན་ཐ་དད་དུ་རྟོ གས་པ་བཞིན་དུ་འབྲས་བུ་དུ་བ་དང་མྱུ་གུ་ཐ་དད་དུ་མཐོང་བ་ན་ཡང་རྒྱུ་་
483



དེ་དག་ཐ་དད་དུ་རྟོགས་པར་འགྱུར་རོ། །མཛོད་ལས་རང་བཞིན་མཐོང་བ་བཞིན་ཞེས་པ་ལ་འཆད་
དོ། །
གཉིས་པ་རྒྱུ་ཚོགས་དུ་མས་འབྲས་བུ་གཅིག་བྱེད་པ་དགག་པ་ནི། རྒྱུ་ཚོགས་དུ་མས་འབྲས་བུ་གཅིག་
མི་བྱེད་ན། ཆུ་དང་འོ་མ་གཉིས་ཀས་ཀྱང་འབྲས་ལ་སོགས་རུལ་པའི་དངོས་པོ་གཅིག་བྱེད་པ་འགྱུར་
བ་བཞིན་དུ། རྒྱུ་དུ་མ་ལས་ཀྱང་འབྲས་བུ་གཅིག་བྱེད་པ་ཇི་ལྟར་འཐད་པར་འགྱུར་ཞེ་ན། གཤེར་
ནུས་གང་ལས་རུལ་འགྱུར་ཏེ། །གཉིས་ཀའང་གཅིག་ཉིད་ཅི་འདི་ནི། །ཐ་དད་གཅིག་
པའི་བདག་ཉིད་དམ། །ཐ་དད་གཤེར་ཉིད་ཇི་ལྟར་ཡིན། །ཆུ་དང་འོ་མ་གཉིས་ཀའང་གཤེར་
བའི་ནུས་པ་གཅིག་པུ་གང་ལས་འབྲས་ལ་སོགས་པ་རུལ་པར་འགྱུར་ཏེ། ཆུ་དང་འོ་མ་གཉིས་ཀའང་གཤེར་
བར་ གཅིག་པ་ཉིད་ཀྱི་ཕྱིར་རུལ་བའི་འབྲས་བུ་གཅིག་བྱེད་པ་ཉིད་དོ། །གཞན་དག་ན་རེ། ཅི་ཆུ་དང་
འོ་མ་འདི་ནི་དངོས་པོ་ཐ་དད་གཅིག་བྱེད་པའི་བདག་ཉིད་དུ་འདོད་དམ་ཐ་དད་ཡིན་ཡང་གཤེར་བ་ཉིད་་་
དུ་གཅིག་བའམ་ཇི་ལྟར་ཡིན། རང་རང་ངོ་བོ་ལ་གནས་ཕྱིར། །དེ་ཡི་རང་བཞིན་ཅན་གྱི་
བློ། །ཐ་དད་མེད་ཕྱིར་གཅིག་ཅེས་བརྗོད། །དེ་བཞིན་མེ་ནི་ཐ་དད་ཀྱང༌། །ཆ་གང་
གིས་ནི་མེར་རྟོགས་པའི། །རྟེན་ཡིན་དེས་ནི་དུ་བསྐྱེད་པ། །དེས་ན་དེ་ལྟར་རྟོགས་པ་
ཡིན། །གཤེར་བ་དང་གཤེར་བ་མིན་པའི་དངོས་པོ་ཀུན་རང་རང་གི་ངོ་བོ་ལ་གནས་པའི་ཕྱིར། གཤེར་
མིན་ལས་ལོག་པ་གཤེར་བ་ཅན་གཞན་སེལ་པའི་བློ་ངོར་ཐ་དད་མེད་ པའི་ཕྱིར། གཉིས་ཀའང་གཤེར་བ་
ཉིད་དུ་གཅིག་གོ་ཞེས་བརྗོད་དེ་དཔེར་ན་དུ་བ་དང་སྟག་པའི་མེ་ཐ་དད་ཀྱང་མེ་མིན་ལས་ལོག་པའི་ཆ་གང་
གིས་མེ་ཙམ་གཅིག་ཏུ་རྟོ གས་ པའི་རྟེན་ཡིན་པ་དེ་བཞིན་ནོ། །མེར་ཤེས་ཡན་ལག་གཞན་ལ་ནི། །
ལྟོས་པ་ཉིད་ལས་བྱུང་བའི་ཕྱིར། །དུ་བ་དེ་ལ་འཁྲུལ་མེད་ཅན། །དེ་ལྟར་འབྲས་གཞན་དེ་
བཞིན་འགྲུབ། །མེར་ཤེས་པར་བྱེད་པའི་ཡན་ལག་དུ་བ་ནི་དོན་གཞན་མེ་ལ་ལྟོས་པ་ཉིད་ལས་བྱུང་
བའི་ཕྱིར། དུ་བ་མེ་དེ་ལ་འཁྲུལ་བ་མེད་བ་ཅན་ཡིན་པ་དེ་ལྟར་ཆུ་སྐྱར་ལ་སོགས་པ་འབྲས་བུ་གཞན་ཡང་
དུ་བ་དེ་བཞིན་དུ་རྒྱུ་སྒྲུབ་པར་བྱེད་པ་ལ་འཁྲུལ་བ་མེད་པ་ཡིན་ནོ། །མཛོད་ལས་མེ་ཐ་དད་གཅིག་ཏུ་
རྟོ གས་པ་དེ་ལྟར་འབྲས་བུ་གཞན་ཆུ་དང་འོ་མ་ཡང་དེ་བཞིན་དུ་གཤེར་བ་ཉིད་དུ་གཅིག་པར་འགྲུབ་བོ། །
ཞེས་འཆད་མོད་ཀྱི། དཀའ་འགྲེལ་ལས་དེ་ལྟར། དེ་བཞིན་འཁྲུལ་བ་མེད་པ་ཅན་གྱི་འབྲས་གཞན་གྲུབ་
པར་རིག་པར་བྱ འོ་ཞེས་འབྱུང་བས་སྔ་མ་ཉིད་ལེགས་སོ། ། །
གསུམ་པ་དུ་བ་མེ་མིན་ལས་འབྱུང་བ་དགག་པ་ནི། དུ་བ་བུད་ཤིང་འགྱུར་བ་ཡི། །ཡན་ལག་
484



རྟེན་ལ་མེར་འཇོག་ཕྱིར། །གལ་ཏེ་མེ་མིན་དེ་དུ་མིན། །གལ་ཏེ་དེ་དུ་མེ་དེ་ཉིད། །དུ་བ་
ནི་རྒྱུ་བུད་ཤིང་གི་རྣམ་འགྱུར་ཡན་ལག་ལ་བརྟེན་ པའི་ཁྱད་པར་ཁོ་ན་ལ་བརྗོད་པར་འདོད་པས། སྔོན་
མེར་བརྡ་སྦྱར་བས་དེ་ཁོ་ན་ལ་མེར་འཇོག་པའི་ཕྱིར། གལ་ཏེ་བརྒྱ་བྱིན་གྱི་སྤྱི་བོ་དེ་དྲོ་བའི་རེག་པ་དང་
ལྡན་པ་མེའི་མཚན་ཉིད་ཅན་མ་ཡིན་ན་དེ་ལས་བྱུང་བ་དེ་ཡང་དུ་བ་མ་ཡིན་ནོ། །གལ་ཏེ་བརྒྱ་བྱིན་གྱི་སྤྱི་
བོའི་དེ་དུ་བ་ཡིན་ན་ནི་བརྒྱ་བྱིན་གྱི་སྤྱི་བོ་དེ་ཉིད་མེ་རུ་འགྱུར་རོ། །
གཉིས་པ་རང་བཞིན་རྟགས་ཀྱི་འབྲེལ་བའང་གྲུབ་པར་བསྟན་པ་ནི། ཇི་ལྟར་རང་རྒྱུ་ལ་
བལྟོས་ནས། །རང་བཞིན་མེད་ན་མི་འབྱུང་བར། །ཤེས་བྱ་འཇིག་དང་བྱས་པ་
ཉིད། །གོང་དུ་ཇི་སྐད་བཤད་བཞིན་ནོ། །ཇི་ལྟར་རང་གི་རྒྱུ་མེད་ན་འབྲས་བུ་མི་
འབྱུང་བ་ལ་བལྟོས་ནས་འབྲས་བུ་རྒྱུའི་གོ་བྱེད་དུ་འཇོག་པ་ལྟར། རང་བཞིན་གྱི་གཏན་ཚིགས་ཀྱང་
མེད་ན་མི་འབྱུང་བའི་འབྲེལ་བ་ལ་བརྟེན་པར་ཤེས་པར་བྱ་སྟེ། འཇིག་པ་དང་བྱས་པ་ཉིད་ཀྱི་འབྲེལ་བ་
གོང་དུ་ལེའུ་དང་པོར་ཇི་སྐད་བཤད་པ་བཞིན་ནོ། །
གསུམ་པ་སྲོག་ལྡན་བཀག་པས་ལྡོག་ལྡན་གཞན་ཡང་ཁེགས་པར་བསྟན་པ་ནི། ལྡོག་ལྡན་མཚུངས་
པར་བསྟན་པའི་ཕྱིར། །མཉན་བྱ་ཉིད་ནི་བརྗོད་མཛད་ལས། །གཏན་ཚིགས་མིན་ཉིད་
རྟོགས་པ་ཡི། །ཚུལ་འདིས་ཐམས་ཅད་དཔག་པར་བྱ། །ཁྱེད་ཡང་དག་དུ་འདོད་པའི་ལྡོག་ཅན་
སྲོག་ལྡན་གྱི་གཏན་ཚིགས་འདི་མཉན་བྱ་དང་ལྟར་སྣང་དུ་མཚུངས་པར་བ སྟན་པའི་ཕྱིར། སློབ་དཔོན་
གྱིས་མཉན་བྱ་ཉིད་དཔེར་བརྗོད་པར་མཛད་པ་དེ་ལས་མཉན་བྱ་དང་སྲོག་ལྡན་དག་ཕྱོགས་གཉིས་ཀ་ལ་མ་
མཐོང་བས་གཏན་ཚིགས་མིན་པ་ཉིད་དུ་རྟོ གས་ པའི་ཚུལ་འདིས། གཞན་གྱིས་བརྟ གས་ པའི་ལྡོག་ལྡན་གྱི་
གཏན་ཚིགས་གཞན་ཐམས་ཅད་ཀྱང་ལྟར་སྣང་དུ་དཔག་པར་བྱ་བ་ཡིན་ནོ། །
གསུམ་པ་མ་དམིགས་པ་ལོགས་སུ་མ་བསྟན་པའི་འཐད་པ་ལ་གསུམ་ལས། དང་པོ་རྒྱུ་དང་ཁྱབ་བྱེད་
མ་དམིགས་པ་ལོགས་སུ་མ་བསྟན་པའི་འཐད་པ་ནི། གལ་ཏེ་མ་དམིགས་པ་ཡང་གཏན་ཚིགས་གསུམ་
པར་བསྟན་པ་མ་ཡིན་ནམ། འདིར་གཏན་ཚིགས་ཀྱི་རབ་ཏུ་དབྱེ་བ་འཆད་པའི་སྐབས་སུ་མ་དམིགས་
པའི་གཏན་ཚིགས་ཅིའི་ཕྱིར་སྟོན་པར་མི་བྱེད་ཅེ་ན། རྒྱུ་དང་ངོ་བོ་ལྡོག་ཉིད་ཀྱིས། །དོན་ལྡོག་
པར་ནི་བརྗོད་པ་ལས། །མི་དམིགས་དཔེ་ནི་གྲུབ་པའི་ཕྱིར། །ཐ་དད་པར་ནི་མ་བཤད་
དོ། །མ་དམིགས་པའི་གཏན་ཚིགས་ཀྱི་དཔེར་བརྗོད་མ་བྱས་པ་ཉིད་ཀྱང་མ་ཡིན་ཏེ། སྔར་བཤད་པའི་
བསྒྲུབ་པའི་གཏན་ཚིགས་དེ་དག་ཉིད་ཀྱིས་མ་དམིགས་པའི་གཏན་ཚིགས་དཔེར་བརྗོད་པ་ཉིད་ཀྱང་རྟོགས་
485



པ་ཡིན་ཏེ། རྒྱུ་མ་དམིགས་པའི་དཔེ་ནི་འབྲས་བུའི་གཏན་ཚིགས་ཀྱི་ལྡོག་པའི་ཁྱབ་པ་རྒྱུའི་དོན་ལྡོག་པ་
ཉིད་ཀྱིས་འབྲས་བུའི་དོན་ལྡོག་པར་བརྗོད་པ་ལས་གྲུབ་ པའི་ཕྱིར་དང་། ཁྱབ་བྱེད་མ་དམི གས་པ་ནི་རང་
བཞིན་གྱི་གཏན་ཚིགས་ཀྱི་ལྡོག་ཁྱབ་ཁྱབ་པར་བྱ་བའི་ངོ་བོ་ལྡོག་པ་ཉིད་ཀྱིས་ཁྱབ་པར་བྱེད་པའི་དོན་ལྡོག་་་
པར་བརྗོད་པ་ལས་གྲུབ་པའི་ཕྱིར། དེ་དག་ཐ་དད་པར་ནི་མ་བཤད་དོ། །དེ་ལའང་སྐྱེས་བུས་མཐོང་
མེད་ལས། །སྲོག་སོགས་ལྡོག་པ་མེད་པའི་ཕྱིར། །གཏན་ཚིགས་ཐེ་ཚོམ་ཟ་བཤད་པས། །
བལྟར་རུང་དོན་ལ་དེ་ཞེས་བསྟན། །མ་དམི གས་པ་དེ་ལའང་བལྟར་རུང་གི་དོན་ལ་མ་དམི གས་པ་་་
དེ་མེད་པའི་གོ་བྱེད་ཡིན་ནོ་ཞེས་བསྟན་གྱི། སྣང་རུང་མ་ཡིན་པ་ལ་ནི་མ་དམིགས་པའི་གོ་བྱེད་མ་ཡིན་ཏེ་
བདག་དེ་ཡོད་ ཀྱང་སྐྱེས་བུས་མཐོང་བ་མེད་ པའི་རྒྱུ་ལས་མེད་པར་མ་གྲུབ་པའི་ཕྱིར། བདག་མེད་ལས་
སྲོག་སོགས་ལྡོག་པར་ངེས་པ་མེད་ པའི་ཕྱིར་མ་དམིགས་པ་ཙམ་གྱི་གཏན་ཚིགས་མེད་པ་ལ་ཐེ་ཚོམ་ཟ་བར་་་
་བ ཤད་ཟིན་ཏོ། །གལ་ཏེ་གཏན་ཚིགས་ཐམས་ཅད་གཞན་རྣམ་པར་གཅོད་པར་གྲུབ་པ་ཉིད་ཀྱིས་དགག་
པའི་གཏན་ཚིགས་ཁོ་ནར་འགྱུར་བ་མ་ཡིན་ནམ་གཏན་ཚིགས་གསུམ་དུ་ཇི་ལྟར་འགྱུར་ཞེ་ན། འདིས་ནི་
དངོས་ལའང་དངོས་པོའི་ཆ། །ཁས་བླངས་མེད་པར་དགག་པ་ཉིད། །སྒྲུབ་བྱེད་སྔ་མ་
་དག་གིས་ནི། །མ་ཡིན་དགག་པ་སྒྲུབ་ཕྱིར་རོ། །མ་དམིགས་པའི་གཏན་ཚིགས་འདིས་ནི་ས་
ཕྱོགས་བུམ་མེད་ཀྱི་དངོས་པོ་ལ་ཡང་དངོས་པོའི་ཆ་གང་ཡིན་ པ་དེ་དངོས་སུ་ཁས་བླ ངས་པ་མེད་པར་བུམ་་
པ་དགག་པ་ཉིད་གཙོ་བོར་སྒྲུབ་པར་བྱེད་ པའི་ཕྱིར། དགག་པའི་གཏན་ཚིགས་ཡིན་གྱི་སྒྲུབ་བྱེད་སྔ་མ་སྟེ་
འབྲས་བུ་དང་རང་བཞིན་དག་གིས་ནི་རྟག་པ་རྣམ་པར་བཅད་པའི་མི་རྟག་པ་དང་། མེ་མེད་རྣམ་ པར་
བཅད་པའི་མེ་ཡོད་མ་ཡིན་དགག་སྒྲུབ་པའི་ཕྱིར་སྒྲུབ་པའི་གཏན་ཚིགས་སུ་གཞག་པ་ཡིན་ནོ། །
གཉིས་པ་རང་བཞིན་མ་དམིགས་པ་ལོགས་སུ་མ་བསྟན་པའི་འཐད་པ་ནི། མ་དམིགས་ པའི་གཏན་
ཚིགས་འདི་བདག་གཅིག་པའི་འབྲེལ་བ་ལ་བརྟེན་པ་ཡིན་ པའི་ཕྱིར་ས་ཕྱོགས་དག་པར་གྲུབ་པ་ན་བུམ་པ་་་
མེད་པ་ཡང་གྲུབ་པས་རྟགས་ཀྱི་སྒྲུབ་པ་དོན་མེད་པ་མ་ཡིན་ནམ་ཞེ་ན། དེ་ལ་དམིགས་རུང་རྣམས་ཀྱི་
ནི། །ཡོད་པ་དམིགས་པ་ལས་གཞན་མིན། །དེ་ཕྱིར་མི་ཤེས་ཤེས་བྱའི་ཕྱིར། །མི་དམིགས་
དཔེ་གཅིག་བཞེད་པ་ཡིན། །རང་བཞིན་མི་དམི གས་པ་དེ་ལ་དམིགས་ཤིང་སྣང་དུ་རུང་བ་རྣམས་ཀྱི་
ཡོད་པར་འཇོག་པ་ནི་དམིགས་པ་ལས་ གཞན་མ་ཡིན་པ་དེའི་ཕྱིར། མེད་ པ་ནི་མ་དམིགས་པ་ལས་གཞན་
མ་ཡིན་པ་ཉིད་དོ། །དེས་ན་ས་ཕྱོགས་དག་པའི་དོན་གྲུབ་པ་ན། བུམ་པ་མེད་པའི་དོན་ཡང་གྲུབ་མོད་
ཀྱི། གྲངས་ཅན་མི་ཤེས་ཤིང་ཤིན་ཏུ་རྨོངས་པས་ན་ཐམས་ཅད་ཐམས་ཅད་ན་ཡོད་དོ་ཞེས་ཀུན་ཏུ་འཛིན་
486



པ་དང་ལྡན་པ་རྣམས་ཀྱིས་མེད་ པའི་ཐ་སྙད་ཡོངས་སུ་ཤེས་པར་བྱ་བའི་ཕྱིར་མི་དམིགས་པའི་དཔེ་གཅིག་་་
ནི་རང་བཞིན་མི་དམིགས་པ་འདི་བཞེད་པ་ཡིན་ནོ། །གལ་ཏེ་མི་དམིགས་པ་ཉིད་མེད་པ་ཡིན་ན། དེ་
ཐམས་ཅད་ལ་གྲུབ་པའི་ཕྱིར་དེར་བསྒྲུབ་པར་བྱ་བ་ཅི་ཞིག་ཡིན་ཞེ་ན། ཡུལ་མེད་ཕྱིར་དེར་ཡུལ་ཅན་
ནི། །ཤེས་བརྗོད་ཐེ་ཚོམ་འགོག་འགྱུར་ཏེ། །དཔེར་ན་སྲེག་པར་བྱེད་མིན་ཏེ། །མེ་མ་
ཡིན་ཞེས་བྱ་བ་བཞིན། །ཡུལ་བུམ་པ་ཚད་མས་དམིགས་པ་མེད་ པའི་ཕྱིར་ས་ཕྱོགས་དེར་ཡུལ་ཅན་
དམིགས་ པའི་ཤེས་པ་དང་། ཡོད་དོ་ཞེས་བརྗོད་པ་དང་ཡོད་པར་དོགས་པའི་ཐེ་ཚོམ་འགོག་པར་འགྱུར་
ཏེ། དཔེར་ན་ཀིང་ཤུའི་མེ་ཏོག་མེར་དོགས་ པའི་ཚེ་དམར་པོ་འདི་ནི་མེ་མ་ཡིན་ཏེ་སྲེག་པར་བྱེད་པ་མ་
ཡིན་ པའི་ཕྱིར་ཞེས་བྱ་བ་ལ་སྲེག་པར་བྱེད་པ་མེ་ལས་ གཞན་མ་ཡིན་པས་སྲེག་པར་བྱེད་པ་མ་ཡིན་པའང་མེ་
མ་ཡིན་ལས་གཞན་མ་ཡིན་ནའང་མེ་མ་ཡིན་ པའི་ཐ་སྙད་སྒྲུབ་པར་བྱེད་པ་བཞིན་ནོ། །དམིགས་སུ་
རུང་བའི་མེད་པ་ནི། །མི་དམིགས་པ་ལས་གཞན་མ་ཡིན། །དེ་ཕྱིར་དེ་ཡོད་པ་ལས་
དེའི། །རྒྱུ་མཚན་ཅན་གྱི་སྒྲ་ཤེས་སྒྲུབ། །རྟགས་དམིགས་ཤིང་སྣང་དུ་རུང་བའི་མི་དམིགས་པ་
ལས་བསྒྲུབ་བྱ་མེད་པ་ནི་གཞན་མ་ཡིན་པ་དེའི་ཕྱིར་མ་དམིགས་པ་དེ་ཡོད་པ་ལས། མེད་པ་དེའི་རྒྱུ་མཚན་
ཅན་གྱི་སྒྲ་དང་ཤེས་པ་དང་ཐ་སྙད་སྒྲུབ་པར་བྱེད་པའོ། །མ་དམི གས་པ་རྒྱུ་ཡིས་མེད་ པའི་ཐ་སྙད་འབྲས་
བུ་སྒྲུབ་པ་མི་འཐད་དོ་ཞེ་ན། སྣང་བ་མ་མཐོང་ན་མེད་ཅེས། །བྱ་བ་ཐ་སྙད་འདི་གྲུབ་པས། །
དེ་འབྲས་ཡིན་ཡང་དེ་ལས་ནི། །བློ་སྒྲ་ཐེ་ཚོམ་མེད་པར་འགྲུབ། །སྣང་དུ་རུང་བ་ལས་མ་
མཐོང་ན་མེད་དོ་ཞེས་བྱ་བའི་ཐ་སྙད་འདི་རི་བོང་གི་མགོར་རྭ་ལ་སོགས་པ་གྲུབ་ཟིན་པས་ མེད་ པའི་ཐ་སྙད་
དེ་མི་དམིགས་ པའི་འབྲས་བུ་ཡིན་ཡང་མི་དམིགས་པ་དེ་ལ་ནི་མེད་ པའི་བློ་དང་། སྒྲ་དང་ཡོད་ པའི་ཐེ་
ཚོམ་མེད་པར་འགྲུབ་སྟེ། རྣམ་པར་བཞག་པའི་འབྲས་བུ་ནི་རྣམ་པར་འཇིག་པའི་རྒྱུ་ཡིས་སྒྲུབ་པར་བྱེད་
པའི་ཕྱིར་རོ། །ཡུལ་ཡོད་ན་ཡང་རྨོངས་པས་འདིར། །གཞན་དག་རྗེས་སུ་མི་བརྗོད་པ།།
གྲུབ་པ་དང་ནི་ཆོས་མཐུན་ལས། །བརྡ་དྲན་བྱེད་པ་འབའ་ཞིག་གོ། །ས་ཕྱོགས་དག་པ་ན་
བུམ་མེད་ཀྱི་ཡུལ་ཡོད་ན་ཡང་མེད་ པའི་ཐ་སྙད་ལ་རྨོངས་པས་ས་ཕྱོགས་དག་པ་འདིར་གྲངས་ཅན་ལ་་་་་་་་
སོགས་པ་གཞན་དག་དུ་བུམ་པ་མེད་དོ་ཞེས་རྗེས་སུ་མི་བརྗོད་པ་ལ། མེད་ངེས་སུ་གྲུབ་ པའི་རི་བོང་མགོ་
སྟེང་དུ་རྭ་དང་ཆོས་མཐུན་པ་ལས་ས་ཕྱོགས་སུའང་བུམ་པ་མེད་ པའི་བརྡ་དྲན་བྱེད་པ་འབའ་ཞིག་གོ། །
ཇི་ལྟར་མཐོང་དང་མ་མཐོང་ལས། །རྒྱུ་དང་འབྲས་ཉིད་སྒྲུབ་བཞིན་ཏེ། །དེ་གཉིས་ལ་ནི་
འབྲས་སོགས་སྒྲ། །ཐ་སྙད་དོན་དུ་བཀོད་པ་ཡིན། །འདི་ལྟར་རྒྱུ་མཐོང་བ་ལས་འབྲས་བུ་མཐོང་
487



Eས་་་
མས
།
E
བ་དང་རྒྱུ་མ་མཐོང་བ་ལས་འབྲས་བུ་མ་མཐོང་བས་རྒྱུ་དང་འབྲས་བུའི་ཐ་སྙད་སྒྲུབ་པ་བཞིན་ཏེ། རྗེས་
སུ་འགྲོ་ལྡོག་དེ་གཉིས་ལ་ནི་འབྲས་བུ་དང་སོགས་པ་སྟེ་རྒྱུའི་སྒྲ་སྔོན་ཐ་སྙད་ཀྱི་དོན་དུ་བཀོད་པ་ཡིན་ནོ། །
རྒྱུ་ལས་འབྲས་བུ་སྒྲུབ་པས་ན། །འདི་ནི་རང་བཞིན་ནང་འདུས་ཕྱིར། །གཏན་ཚིགས་
རབ་དབྱེ་བཤད་པ་ལས། །ཐ་དད་པར་ནི་དཔེར་མ་བསྟན། །མ་དམིགས་པས་མེད་པའི་ཐ་
སྙད་སྒྲུབ་པ་འདི་ནི་ས་ཕྱོགས་དང་མ་དམིགས་པ་རྒྱུ་ཚོགས་པ་ལས་འབྲས་བུ་སྒྲུབ་པར་བྱེད་པ་ཡིན་པས་་་་
ན། རང་བཞིན་གྱི་གཏན་ཚིགས་ཀྱི་ནང་དུ་འདུས་པའི་ཕྱིར་གཏན་ཚིགས་ཀྱི་རབ་ཏུ་དབྱེ་བ་དགུ་བཤད་
པ་ལས་འདི་ནི་ཐ་དད་པ་ཉིད་དུ་དཔེར་བསྟན་ཏོ། །
གསུམ་པ་མ་དམིགས་པའི་སྦྱོར་བའི་དབྱེ་བ་ལ་གསུམ་ལས། དང་པོ་སྣང་རུང་མ་དམིགས་པའི་རང་
བཞིན་ནི། མ་དམིགས་པ་ནི་དངོས་པོ་མེད་པ་ཡིན་ལ་རང་བཞིན་མེད་པ་ནི་རང་བཞིན་གྱི་གཏན་ཚིགས་་
ཀྱི་ནང་དུ་ཇི་ལྟར་འདུ། དངོས་པོ་མེད་པ་དག་ཕན་ཚུན་ཐ་དད་པ་མ་ཡིན་ པ་དེ་བཞིན་དུ་ཐ་མི་དད་པ་
ཡང་མ་ཡིན་ཏེ། རི་བོང་གི་རྭ་དང་བུང་བུའི་རྭ་ནི་ཐ་དད་པ་ཡང་མ་ཡིན་ལ་གཅིག་ཀྱང་མ་ཡིན་པ་བཞིན་
ནོ། །ཞེ་ན། གཅིག་དམིགས་ཉམས་སུ་མྱོང་བ་ལས། །འདི་ནི་དམིགས་སོ་ཞེས་བྱ་འམ། །
མ་དམིགས་སོ་ཞེས་རྟོག་ཅན་གྱི། །བློ་ནི་སྐྱེ་བར་འགྱུར་བ་ཡིན། །འདི་ནི་དམིགས་པ་བཀག་
པ་ཙམ་གྱི་མེད་དགག་མ་ཡིན་གྱི་གཞན་པ་ཕྱོགས་ལྟ་བུ་གཅིག་དམིགས་ཤིང་ཉམས་སུ་མྱོང་བ་ལས། བུམ་
པ་འདི་ནི་དམིགས་སོ། ཞེས་བྱ་བའམ། མ་དམིགས་སོ་ཞེས་རྟོག་དཔྱོད་ཅན་གྱི་བློ་སྐྱེ་བར་འགྱུར་བ་
ཡིན་ཏེ། རྒྱུན་ལས། སྟོང་པའི་བདག་ཉིད་ཀྱི་དངོས་པོ་མེད་པ་ནི། ཚད་མའི་དཔྱོད་ཡུལ་དུ་རྣམ་པར་
དཔྱད་པར་རུང་བ་མ་ཡིན་ལ། ཞེས་པ་དང་། དེ་ནི་དངོས་པོ་འཆོལ་པར་རྟོ གས་ པའི་ལྟ་བ་ཅན་ དག་
གིས་དེ་ལྟར་འདོད་པ་ཡིན་ནོ་ཞེས་སོ། །མྱོང་བ་ཁྱད་པར་ཅན་ཉིད་ལས། །དོན་རྣམས་ཁྱད་
པར་ཅན་དུ་རྟོགས། །དེ་ལྟའི་བདག་ཉིད་ཅན་མྱོང་ནི། །འདི་ནི་ཐ་དད་བློ་རྒྱུ་ཡིན། །
མྱོང་བ་ཁྱད་པར་ཅན་ས་ཕྱོགས་དག་པས་ཁྱད་པར་དུ་བྱས་པ་མྱོང་བ་ཉིད་ལས། ། དོན་ས་ཕྱོགས་རྣམས་
བུམ་མེད་ཀྱི་ཁྱད་པར་ཅན་དུ་རྟོ གས་པའོ། །དེ་ལྟ་བུའི་མྱོང་བ་ཁྱད་པར་ཅན་འདི་ནི་བུམ་ཡོད་གཞན་
ལས་ ཐ་དད་ པའི་བློ་སྐྱེ་བའི་རྒྱུ་ཡིན་ནོ། །དེ་ཕྱིར་བློ་དབྱེ་རང་ཉིད་ལས། །གྲུབ་འགྱུར་དེ་དག་
གིས་དེའི་དོན། །དེ་ལྟ་མིན་ན་ཐུག་མེད་ཕྱིར། །འགའ་ཡང་ཐ་དད་འགྲུབ་མི་འགྱུར། །
མྱོང་བ་ཁྱད་པར་ཅན་ལས་དོན་ཁྱད་པར་ཅན་དུ་རྟོགས་པ་དེའི་ཕྱིར་དམིགས་པ་དང་མ་དམིགས་པའི་བློའི་
དབྱེ་བ་ནི་ས་ཕྱོགས་འཛིན་པའི་བློ་རང་ཉིད་ལས་གྲུབ་པར་འགྱུར་ལ། བློ་དེ་དག་གིས་དེའི་དོན་ཡོད་པ་
488



བ
དང་མེད་པ་རྟོ གས་པར་འགྱུར་རོ། །བློ་རང་ཉིད་ལས་གྲུབ་པ་དེ་ལྟ་མིན་པར་བློ་གཞན་གྱིས་སྒྲུབ་ན་དེ་
ལ་ཡང་སྒྲུབ་བྱེད་གཞན་དུ་དགོས་པས་ཐུག་པ་མེད་པར་ཐལ་བའི་ཕྱིར། དོན་འགའ་ཡང་ཡོད་པ་དང་
མེད་པ་ཐ་དད་པར་འགྲུབ་པར་མི་འགྱུར་རོ། །རང་བཞིན་ཁྱད་པར་ཅན་མྱོང་ལས། །གཞན་
བསལ་བ་ནི་གཞན་མ་ཡིན། །དེ་ཕྱིར་དེ་མི་དམིགས་པ་ཡང༌། །དེ་ལས་ཁྱད་པར་ཅན་
དམིགས་ཉིད། །དེས་ན་མི་དམིགས་པ་འདི་ནི། །རང་ཉིད་མངོན་སུམ་ལས་རྟོགས་པས། །
རང་ཉིད་ཙམ་གྱིས་འཇུག་པ་ཅན། །དེ་མེད་རྣམ་གཞག་གོ་བྱེད་ཡིན། །ས་ཕྱོགས་ཀྱི་རང་
་བཞིན་བུམ་པས་དག་པའི་ཁྱད་པར་ཅན་དུ་མྱོང་བས་གྲུབ་པ་དེ་ལས་གཞན་བུམ་པ་བསལ་བ་ནི་གཞན་མ་
ཡིན་པ་དེའི་ཕྱིར་བུམ་པ་དེ་མི་དམིགས་པ་ཡང་བློ་དེ་ལས་ས་ཕྱོགས་བུམ་པ་མེད་ པའི་ཁྱད་པར་ཅན་དུ་་་་་་
དམིགས་པ་ཉིད་དོ། །དེས་ན་བུམ་པ་མི་དམིགས་པ་འདི་ནི་ས་ཕྱོ གས་རང་ཉིད་མངོན་སུམ་དུ་གྲུབ་པ་
ལས་རྟོ གས་པས། ས་ཕྱོ གས་ དག་ པའི་རང་ཉིད་གྲུབ་ཙམ་གྱིས་བུམ་པ་མེད་པའི་སྒྲ་རྟོ ག ་འཇུག་པ་ཅན་
ཡིན་པས་བུམ་པ་དེ་མེད་དོ། །ཞེས་པའི་ཐ་སྙད་ཀྱི་རྣམ་གཞག་གོ་ བར་ བྱེད་པའི་རྟགས་ཡིན་ནོ། །
གཞན་དུ་དོན་གྱི་མེད་པ་ཉིད། །མི་དམིགས་པ་ལས་རྟོགས་པར་འགྱུར། །ལགཞན་གྱིས་
དམིགས་པ་མེད་པ་ཉིད། །ཡིན་པའི་ཕྱིར་ན་ཐུག་མེད་འགྱུར། །ས་ཕྱོགས་དག་པར་མྱོང་བ་
ལས་བུམ་པ་མེད་པར་རྟོ གས་པ་ལས། གཞན་དུ་དོན་བུམ་པ་ཉིད་མེད་པ་ཉིད་བུམ་འཛིན་གྱི་བློ་མི་
དམིགས་པ་ལས་རྟོགས་པར་འགྱུར་ཞིང་། བློ་དེ་མེད་པ་ཡང་བློ་གཞན་གྱིས་ད མི གས་པ་མེད་པ་ཉིད་ལ་
ལྟོས་པ་ཡིན་ པའི་ཕྱིར་ན་སྒྲུབ་བྱེད་ཐུག་པ་མེད་པར་འགྱུར་རོ། །
གཉིས་པ་མི་སྣང་བ་མ་དམིགས་ པའི་རང་བཞིན་ནི། རང་མ་དམིགས་པ་ཡོད་པ་ལ་མ་ཁེགས་ཏེ།
ཐག་རིང་པོའི་བུམ་པ་བཞིན་ནོ། ཞེ་ན། མི་སྣང་ངེས་པ་མི་རུང་ཕྱིར། །གཞན་དུ་བཞག་པ་
འགོག་འགྱུར་དཔེར། །སེམས་ཅན་གཞན་ལ་རྟགས་མེད་པའི། །རྣམ་རྟོག་ལ་སོགས་མི་
འགྲུབ་བཞིན། །ཐག་རིང་པོའི་བུམ་པ་དེ་ནི་སྣང་རུང་མ་ཡིན་ལ་མི་སྣང་བ་དེ་ལ་ནི་མ་དམིགས་པ་ཙམ་
གྱིས་མེད་པར་ངེས་པ་མི་རུང་བའི་ཕྱིར་སྣང་རུང་ལས་ གཞན་སྣང་རུང་མ་ཡིན་ པ་ལ་མ་དམིགས་པ་ཙམ་་་་་
གྱིས་ཡོད་ པར་ བཞག་པ་འགོག་པ་ཙམ་དུ་འགྱུར་ཏེ། དཔེར་ན་སེམས་ཅན་གཞན་གྱི་རྒྱུད་ལ་འདོད་ཆགས་
ལ་སོགས་པའི་རྣམ་པར་རྟོག་པ་བསྒྲུབ་ པའི་རྟ གས་མེད་པ་ཉིད་ཀྱིས་མ་དམིགས་ནའང་མེད་ངེས་སུ་མི་་་་་
འགྲུབ་པ་བཞིན་ནོ། །འབྲས་བུ་ངེས་མེད་ཅན་འདིས་ནི། །ལྡོག་པ་སྒྲུབ་པར་ནུས་མ་ཡིན། །
ངེས་པ་བསྒྲུབ་ཕྱིར་གཏན་ཚིགས་ལ། །དང་པོའི་དབང་དུ་བྱས་པ་ཡིན། །ཡོད་པ་དང་མེད་
489
༣
:
,
11
，
，
-
E
.



པར་ངེས་པའི་འབྲས་བུ་མེད་པ་ཅན་མི་སྣང་བ་མ་དམིགས་པ་འདིས་ནི། མི་མཐུན་ཕྱོགས་ལ་ལྡོག་པ་སྟེ་
མེད་པར་ངེས་པ་སྒྲུབ་པར་ནུས་པ་མ་ཡིན་ནོ། །ཚུལ་གསུམ་པས་ཡོད་ པ་དང་མེད་པ་བསྒྲུབ་པའི་ཕྱིར། །
མེད་པར་ངེས་པ་བསྒྲུབ་པའི་གཏན་ཚིགས་ལ་དང་པོ་སྣང་རུང་མ་དམིགས་ པའི་དབང་དུ་བྱས་པ་ཡིན་་་་་་་
ནོ། །རྒྱུན་ལས། དང་པོ་རྒྱུ་དང་ཁྱབ་པར་ བྱེད་པ་མི་དམིགས་པ་གང་ཡིན་པ་གཏན་ཚིགས་མི་མཐུན་
ཕྱོགས་མཐའ་དག་ལས་ ལྡོག་པར་ངེས་པ་ལ་བྱེད་པ་ཡོད་པ་ཡིན་གྱི་ཞེས་འབྱུང་ནའང་ཆོས་མཆོག་ལས།
དང་པོ་སྣང་རུང་མ་དམིགས་པ་ལ་སྦྱོར་བ་ལེགས་སོ། །
གསུམ་པ་སྣང་རུང་མ་དམིགས་པའི་སྦྱོར་བའི་དབྱེ་བ་ལ་གསུམ་ལས། དང་པོ་སྦྱོར་བའི་དབྱེ་བ་
དངོས་ནི། འགལ་བ་དམིགས་པ་ཞེས་བྱ་བའི་རྟགས་གཞན་ཡང་ཡོད་པ་མ་ཡིན་ནམ། དེ་དག་གི་དབྱེ་བ་
ཡང་འདིར་ཅི་སྟེ་སྟོན་པར་མི་བྱེད་ཅེ་ན། དེ་དག་ཀྱང་མ་དམིགས་པའི་སྦྱོར་བའི་དབྱེ་བ་ཡིན་ནོ་ཞེས་སྟོན་
པར་བྱེད་པ། རང་གི་སྦྱོར་བ་དག་ལ་དེའི། །རང་གི་ངོ་བོ་སྦྱོར་བ་འམ། །དོན་ལ་གནོད་བྱེད་
ངོ་བོ་སྟེ། །ཡོད་ན་ཡོད་པས་མེད་ཕྱིར་རམ། །ཕན་ཚུན་ཐ་དད་གྲུབ་ཕྱིར་ཏེ། །བརྟན་
དངོས་དང་ནི་འཇིག་པ་བཞིན། །ཚད་མ་གཞན་གྱིས་གནོད་ཕྱིར་ཡང་། །ངེས་འགྱུར་
དང་ནི་ལྟོས་བཅས་བཞིན། །མ་དམིགས་པའི་རང་གི་སྦྱོར་བ་དག་ལ་དེའི་རང་གི་ངོ་བོ་སྦྱོར་བ་སྟེ། །
རང་བཞིན་དང་རྒྱུ་དང་ཁྱབ་བྱེད་དང་འབྲས་བུ་མ་དམིགས་པའམ་དགག་བྱའི་དོན་ལ་གནོད་པར་ བྱེད་་་་་
པའི་ངོ་བོ་རྟགས་སུ་སྦྱར་བ་སྟེ། འགལ་བ་དང༌། འགལ་བའི་འབྲས་བུ་དང་འགལ་བའི་ཁྱབ་བྱ་ཡོད་ན་
རྒྱུ་མ་གཏུགས་པར་ཡོད་ པའི་གྲང་བའི་རེག་པ་དང་དེའི་རྒྱུ་དང་འབྲས་བུ་དང་ཁྱབ་པར་བྱེད་པ་དག་མེད་་་་་
པར་ངེས་པའི་ཕྱིར་རོ། །ཕན་ཚུན་སྤངས་ཏེ་གནས་ པས་ ཐ་དད་དུ་གྲུབ་ པའི་ཕྱིར་ཡང་མེད་པར་གྲུབ་
སྟེ། བརྟན་དངོས་དང་འཇིག་པ་ཕན་ཚུན་ཁེགས་པ་བཞིན་ནོ། །རྒྱུན་ལས། ས་ཕྱོགས་འདི་ནི་བུམ་པ་
དང་བཅས་པ་མ་ཡིན་ཏེ། དེ་ཡོངས་སུ་སྤངས་ཏེ་གནས་པའི་ཕྱིར་རོ། །ཞེས་དཔེར་བརྗོད་དོ། །
ཕན་ཚུན་གནོད་པས་འགལ་བ་ཡིན་པ་དེ་བཞིན་དུ་ཕན་ཚུན་སྤངས་པ་དངོས་མ་ཡིན་ཡང་ཚད་མ་གཞན་་་་
གྱིས་གནོད་པའི་ཕྱིར་ཡང་མེད་པར་གྲུབ་སྟེ་ངེས་འ གྱུར་དང་ལྟོས་བཅས་ཕན་ཚུན་ཁེ གས་པ་བཞིན་ནོ། ༈
འདིར་ཚད་མས་འགལ་ཟླ་སྒྲུབ་པ་ཙམ་ཡིན་ཡང་ཚད་མས་གནོད་པའི་འགལ་བ་ཞེས་བརྗོད་པ་ནི། འགལ་
བས་ཁྱབ་པའི་རང་བཞིན་ལས་ ཀྱང་། འགལ་བར་འ གྱུར་རོ་ཞེས་པའི་དོན་ཡིན་ཏེ། རྒྱུན་ལས། འགལ་
བས་ཁྱབ་པ་དམིགས་པ་ཡང་དགག་པ་སྒྲུབ་པར་ བྱེད་པ་ཡིན་ནོ། །ཞེས་ཅི་ནས་ཀྱང་བསྟན་པའི་དོན་དུ འོ་
ཞེས་སོ། །སྦྱོར་བའི་དབྱེ་བ་འདི་དག་གི་དཔེར་བརྗོད་པ་ནི་སྔར་བརྗོད་ཟིན་ཏོ། ། ： ༥.
490



གཉིས་པ་ལྟོས་བཅས་མ་ངེས་པར་བསྟན་པ་ནི། རྒྱུ་གཞན་ལས་སྐྱེ་ཉེ་བར་ནི། །གདོན་མི་
ཟ་བར་ག་ལ་ཡོད། །དངོས་པོ་བུམ་པ་ལྟ་བུ་འཇིག་པ་དེ་ཡང་བུམ་པ་ལས་རྒྱུ་གཞན་ཐོ་བ་ལྟ་བུ་ལ་བལྟོས་
ནས་འཇིག་པ་སྐྱེ་བ་ཡིན་ན་གདོན་མི་ཟ་བར་འཇིག་པ་ག་ལ་ཡོད་དེ་འཇིག་པ་ཉིད་དུ་མ་ངེས་པར་འགྱུར་ཏེ་
རྒྱུ་མ་ཚོགས་པ་སྲིད་ པའི་ཕྱིར་རོ། །བུམ་པའི་རྒྱུ་ལས་བུམ་པ་ནམ་སྐྱེས་པའི་ཚེ་རྒྱུ་དེ་ལས་བུམ་པའི་མི་རྟག་
པ་ཡང་སྐྱེས་ཏེ་དེས་བུམ་པ་འཇིག་པར་བྱེད་དོ་ཞེ་ན། དངོས་པོའི་རྒྱུ་ལས་བྱུང་ཡིན་ན། བརྒྱུད་པའི་
དུབ་པས་ཅི་ཞིག་བྱ། །གལ་ཏེ་རྒྱུ་དེས་འཇིག་པ་གཞན། །བསྐྱེད་པས་དེ་ནི་འཇིག་འགྱུར་ན།།
དངོས་པོ་དེ་ཉིད་འཇིག་པ་ཡི། །ངང་དུ་བསྐྱེད་ན་ཅི་ཞིག་འགྱུར། །དངོས་པོ་བུམ་པའི་རང་
གི་རྒྱུ་ལས་འཇིག་པ་བྱུང་བ་ཡིན་ན་འཇིག་པ་བསྐྱེད་པ་ལ་བརྒྱུད་པའི་རྒྱུ་ཐོ་བ་ལ་སོགས་པ་གཞན་གྱི་དུབ་་་
པས་ཅི་ཞིག་བྱ། གལ་ཏེ་བུམ་པའི་རྒྱུ་དེས་འཇིག་པ་བུམ་པ་ལས་དོན་གཞན་བསྐྱེད་པས་བུམ་པ་དེ་འཇིག་
པར་འགྱུར་ན། འཇིག་པའི་རྒྱུ་དེས་དངོས་པོ་དེ་ཉིད་རང་འཇིག་པའི་ངང་དུ་བསྐྱེད་ན་སྐྱོན་ཅི་ཞིག་ཏུ་
འགྱུར། དེ་ནི་དངོས་པོའི་ཆོས་ཉིད་ཡིན་ནོ་ཞེ་ན་མ་ཡིན་ཏེ། དེ་ནི་བདག་ཉིད་གྲུབ་གྱུར་ན། །
བདག་ལ་ཕན་འདོགས་བྱེད་པ་གང་། །བདག་ལ་ཕན་འདོགས་བྱེད་མིན་ན། །དེ་ཡི་བལྟོས་
བྱ་གང་ཞིག་ཡིན། །དངོས་པོ་དེ་འཇིག་པ་དེའི་བདག་ཉིད་དུ་གྲུབ་པར་གྱུར་ན་འཇིག་པའི་བདག་
ཉིད་དེ་ལ་ཐོ་བ་ལ་སོགས་པའི་ཕན་འདོགས་པར་ བྱེད་པ་གང་ཞིག་དགོས། དངོས་པོ་དེ་འཇིག་ པའི་བདག་
ཉིད་དུ་མ་གྲུབ་ན་དངོས་པོ་དེ་ནི་རྟག་པའི་བདག་ཉིད་དུ་གྲུབ་པར་འགྱུར་ལ། རྟག་པ་དེ་ལ་ནི་རྐྱེན་གཞན་
གྱིས་ཕན་འདོགས་པར་ བྱེད་པ་མ་ཡིན་ན་འཇིག་པ་དེའི་རྒྱུ་ལ་བལྟོས་པར་བྱ་བ་གང་ཅི་ཞིག་ཡོད་པ་ཡིན།
གསུམ་པ་ལྟོས་མེད་ཀྱིས་ངེས་པར་སྒྲུབ་པ་ནི། ལྟོས་མེད་དངོས་པོ་ནམ་ཡང་ནི། །དེ་ལྟ་མིན་
པར་ཇི་ལྟར་འགྱུར། །དཔེར་ན་དེ་ཉིད་འཇིག་ཀ་མར། །སྡོད་ལ་བརྟེན་པར་མི་འདོད་
བཞིན། །འཇིག་པ་རྒྱུ་ལ་ལྟོས་པ་མེད་ པའི་དངོས་པོ་ནམ་ཡང་འཇིག་པ་དེ་ལྟ་མིན་པར་སྡོད་པར་ཇི་
ལྟར་འགྱུར་ཏེ། འཇིག་པ་ཉིད་དུ་ངེས་པར་འགྱུར་རོ། །དཔེར་ན་དངོས་པོ་མར་མེ་ལྟ་བུ་དེ་ཉིད་འཇིག་
ཀ་མར་གྱུར་པའི་ཚེ་རྟེན་པས་སྡོད་པར་མི་འདོད་པ་བཞིན་ནོ། །གལ་ཏེ་འཇིག་པ་དེ་རྒྱུ་ལ་ལྟོས་པ་མེད་
པ་ཡིན་ན་སྐད་ཅིག་ཉིད་ཀྱང་དངོས་པོར་ཡོད་པ་མིན་པར་འགྱུར་རོ་ཞེ་ན། དེ་ལྟར་གྱུར་ཏེ་
དངོས་ཉིད་ཡིན། །དངོས་མེད་དེ་ལྟར་ཇི་ལྟར་འགྱུར། །སྐད་ཅིག་དེ་ལྟར་གྱུར་པ་གང་ཡིན་པ་
དེ་ནི་དངོས་པོ་ཉིད་ཡིན་གྱི། དངོས་མེད་ཡིན་ན་སྐད་ཅིག་དེ་ལྟར་ཇི་ལྟར་འགྱུར། རྒྱུ་ལ་ལྟོས་པ་མེད་པ་
ལ་དངོས་པོ་མེད་པས་མ་ཁྱབ་སྟེ་གྲུབ་ཟིན་པའི་དངོས་པོ་བཞིན་ནོ། །གང་དག་དེ་ཡོད་གཞན་ལྟོས་
491



，
A
，
མེད། །དེ་དག་དེ་ཚོད་ལ་ངེས་ཡིན། །འབྲས་བུའི་ལས་ལ་གེགས་མེད་པ། །ཚོགས་པ་
ཅན་ཉིད་ཇི་བཞིན་ནོ། །ངོ་བོ་གང་དག་དེ་ལ་ཡོད་པ་གཞན་ལ་ལྟོས་པ་མེད་པ་དེ་དག་དེ་ལ་ཡོད་པར་
ངེས་པ་ཡིན་ཏེ་དཔེར་ན་འབྲས་བུའི་ལས་ལ་གེགས་བྱེད་པ་མེད་ པ་ཅན་གྱི་ཚོགས་པ་སྟེ་ཚོགས་པ་ནུས་པ་་་་
ཐོགས་མེད་བཞིན་ནོ། །གང་གིས་སྒྲུབ་པར་བྱེད་པ་སྒྲུབ་བྱེད་རྟགས་ཀྱི་རང་བཞིན་བཤད་ཟིན་ཏེ་བརྩམ་
པར་བྱ་བ་གཞུང་དངོས་ཀྱི་དོན་ཀྱང་མ་ལུས་པར་ལེགས་པར་བཤད་པ་ཡིན་ནོ། ། 11
9



མཐའ་མར་དགེ་བ་མཇུག་གི་དོན།
དང་པོ། གཞུང་འདིའི་དོན་རྟོགས་པར་དཀའ་བར་བསྟན་པ།
གསུམ་པ། བརྩམས་པ་མཐར་ཕྱིན་པ་མཇུག་གི་དོན་ལ་གཉིས་ལས། དང་པོ་གཞུང་འདིའི་དོན་
རྟོགས་པར་དཀའ་བར་བསྟན་པ་ནི། བློ་ཡི་ནུས་པ་ཆུང་བ་མེད་པ་དེ་དག་གིས་ཀྱང་ཟབ་མོའི་དེ་
ཉིད་རྟོགས་མེད་ཅན། །བརྩོན་འགྲུས་ཤིན་ཏུ་ལྷག་པར་གྱུར་པ་དེ་དག་གིས་ཀྱང་མཆོག་གི་
དེ་ཉིད་མཐོང་མེད་ལྡན། །འགྲོ་བ་རྣམས་ལ་མཚུངས་པར་ལེགས་བཤད་སླར་འཛིན་བྱེད་པ་
མི་རྙེད་པ་ཅན་ཁོ་བོའི་གཞུང༌། །རྒྱ་མཚོ་ལ་ནི་ཆུ་བོ་བཞིན་དུ་རང་གི་ལུས་ལ་ཐིམ་ཞིང་ནུབ་པ་
ཉིད་དུ་འགྱུར། །བློའི་ནུས་པ་ཆུང་བ་མེད་པ་ནི་ཆེན་པོ་སྟེ་དེ་དག་གིས་ཀྱང་གཞུང་ལུགས་འདིའི་དེ་
ཉིད་རྟོ གས་པ་མེད་པ་ཅན་ཡིན་ན། བློ་གྲོས་དམན་པ་རྣམས་ཀྱིས་ལྟ་ཅི་སྨོས། བརྩོན་འགྲུས་ཤིན་ཏུ་
ལྷག་པར་གྱུར་པ་དེ་དག་གིས་ཀྱང་རིགས་པ་མཆོག་དེ་ཉིད་མཐོང་བ་མེད་པ་དང་ལྡན་ན། བརྩོན་འགྲུས་
དམན་པ་རྣམས་ཀྱིས་ལྟ་སྨོས་ཀྱང་ཅི་དགོས། དེ་ལྟར་ན་ལེགས་པར་བཤད་པ་འདི་ནི་བློ་གྲོས་ཡངས་པ་
དང་ཞན་པ་བརྩོན་འགྲུས་ཆེ་བ་དང་ཆུང་བའི་འགྲོ་བ་རྣམས་ལ་མཚུངས་པར་འཛིན་ཅིང་བྱེད་པ་མི་རྙེད་་་་༌
པའི་ཕྱིར། རིགས་ པའི་ཚུལ་ཟབ་མོའི་དེ་ཁོ་ན་ཉིད་སྟོན་པ་ཁོ་བོའི་གཞུང་འདི་ནི། རྒྱུ་མཚོ་ཆེན་པོ་ལས་
ཆུ་བོ་བཞི་བྱུང་ཞིང་དེ་ཉིད་ལ་ཐིམ་པ་བཞིན་དུ། སློབ་དཔོན་རང་གི་ལུས་ལ་ཐིམ་ཞིང་ནུབ་པ་ཉིད་དུ་
འགྱུར་ཞེས་པ་སྟེ། དེ་ཡང་སྔར་བཤད་པ་ལྟར། སྐྱེ་བོ་ཕལ་ཆེར་ཤེས་རབ་མི་གསལ་བ་དང་། དོན་དུ་
གཉེར་བའི་འདུན་པ་མེད་པ་དང༌། ཕྲ་དོག་གི་དྲི་མ་དང་ལྡན་པའི་ཕྱིར་རོ། །
གཉིས་པ། རྟོགས་ན་ཕན་ཡོན་ཆེ་བར་བསྟན་པ།
གཉིས་པ་རྟོ གས་ན་ཕན་ཡོན་ཆེ་བར་བསྟན་པ་ནི། ཚུལ་དང་ཚུལ་མིན་རྣམ་པར་འབྱེད་མཁས་
ལྟ་བ་ངན་པའི་ཚང་ཚིང་སྲེག །འཕགས་པ་ཉིད་ཀྱིས་རྗེས་སུ་བཟུང་བས་ཡང་དག་རིགས་
པའི་ལམ་སྟོན་པ། །གཞུང་ལུགས་ཉིན་བྱེད་ཆོན་ཏན་བརྒྱ་ལྡན་བློ་ངན་ཉིན་མོས་འཇིག་པ་
སྤངས། །དེ་ལྟ་མོད་ཀྱི་བློ་མིག་རྣམ་དག་མཁས་པའི་པད་མོ་རྒྱས་བྱེད་ཡིན། །གལ་ཏེ་གཞུང་
493



འདི་རྟོ གས་པར་ གྱུར་ན་ནི་ཤིན་ཏུ་ཕན་ཡོན་ཆེ་བ་ཡིན་ཏེ། འཕགས་པ་རྗེ་བཙུན་འཇམ་པའི་དབྱ ངས་
ཀྱིས་རྗེས་སུ་བཟུང་བ་ནི་སློབ་དཔོན་ཕྱོགས་ཀྱི་གླང་པོའོ། །དེའི་གཞུང་ལུགས་ནི་ཚད་མ་ཀུན་ལས་བཏུས་
ཏེ་དེའི་རྣམ་འགྲེལ་ལོ། །དེས་ན་གཞུང་ལུགས་འདི་ནི་ཉིན་མོར་བྱེད་པས་གཟུགས་ཀྱི་བྱེ་བྲག་གསལ་
བར་བྱེད་མོད་ཀྱི་གཞུང་ལུགས་འདི་རྟོ གས་པ་ནི་ཚུལ་དང་ཚུལ་མ་ཡིན་པ་སྟེ་རིགས་པ་དང་རིགས་པ་མ་་་་་་
ཡིན་པ་རྣམ་པར་འབྱེད་པ་ལ་མཁས་པ་དང་། ཉིན་མོར་བྱེད་པ་ནི་རྐྱེན་གྱི་སྟོབས་ཀྱིས་རྩྭ་དང་ཤིང་ལ་
སོགས་པའི་ཚང་ཚིང་སྲེག་པར་བྱེད་མོད་ཀྱི། གཞུང་ལུགས་འདི་ནི་ལྟ་བ་ངན་པའི་ཚང་ཚིང་སྲེག་པར་
བྱེད་པ་དང་། ཉིན་མོར་བྱེད་པ་ནི་གྲོང་ནས་གྲོང་ཁྱེར་ལ་སོགས་ པའི་ལམ་སྟོན་པར་བྱེད་པ་ཙམ་ཡིན་མོད་
ཀྱི། གཞུང་ལུགས་འདི་ནི་ཐར་པ་ཆེན་པོའི་གྲོང་ཁྱེར་དུ་བགྲོད་པར་བྱེད་པའི་ཡང་དག་པའི་རིགས་ པའི་
ལམ་སྟོན་པར་བྱེད་པ་དང༌། ཉིན་མོར་བྱེད་པ་ནི་ཉིན་མོ་འཇིགས་པ་འབྱུང་པོའི་བྱ་ལ་སོགས་པས་སྤངས་
པ་ཡིན་མོད་ཀྱི། གཞུང་ལུགས་འདི་ནི་རྣམ་པར་དཔྱོད་པའི་ནུས་པ་མེད་ པའི་བློ་གྲོས་ངན་པ་རྣམས་ཀྱིས་
སྤངས་པ་དང་། ཉིན་མོར་བྱེད་པ་ནི་ཐང་དང་ཆུ་ལ་སོགས་པ་ལས་སྐྱེས་པའི་པད་མོའི་ཚལ་རྒྱས་པར་
བྱེད་པ་ཡིན་མོད་ཀྱི། གཞུང་ལུགས་འདི་ནི་བློ་གྲོས་ཀྱི་མིག་སྦྱངས་པས་རྣམ་པར་དག་པ་མཁས་པའི་པད་
མོ་རྣམ་པར་རྒྱས་པར་བྱེད་པ་ཡིན་ནོ། །ཚད་མ་རྣམ་འགྲེལ་གྱི་འགྲེལ་བཤད་གནས་གསུམ་གསལ་བ་
གངས་ཅན་གྱི་རྒྱུན་ཞེས་བྱ་བ་ལས། གཞན་གྱི་དོན་གྱི་རྗེས་སུ་དཔག་པ་རྣམ་པར་བཤད་པ་སྟེ་ལེའུ°
བཞི་པའོ། ། 11 -
，
བའ། ། ། ，་་་་་་་་་་
་་་་་་་་་་་་་་་་་་་
་
494.



མཇུག་བྱང་།
སྲིད་ པའི་ཉེས་བརྒྱ་རྩད་ནས་གཅོད་མཛད་ཅིང་། །ཐར་པ་མཆོག་གི་ལམ་རབ་སྟོན་མཛད་པ། །
གང་་གི་རིགས་ཚུལ་སྨྲ་ངན་ཀུན་འཇོམས་དེ། །མདོ་དང་རྣམ་འགྲེལ་མཛད་པས་གསལ་མཛད་པས། །
ལོག་ལྟའི་བག་ཆགས་བརྟན་པའི་གཞི་ལས་འཁྲུངས། །ལོག་སྟོན་བཤེས་གཉེན་དམན་པའི་བརླན་གྱིས་
བྲན། །ལོག་ལམ་ཞུགས་ པའི་བློ་ངན་བུང་བ་སྡུད། །ལོག་རྟོ གས་འདབ་བརྒྱ་སྤྲོ་བའི་རྒན་པོ་འགས། །
རིགས་པའི་གཞུང་ལུགས་འཆད་པའི་གྲགས་པ་ཡིས། །རིགས་མིན་ཚུལ་ལ་བརྩོན་ལྡན་ཕལ་ཆེར་ཁྲིད། །
རིགས་ཚུལ་དྲི་མེད་འདི་ཞེས་བསྟན་ན་ཡང་། །རིགས་མིན་གོམས་པས་རྒྱང་ནས་རྒྱང་དུ་འབྱོལ། །
ལོག་ལྟའི་གཅོང་རོང་ཞུགས་ པའི་སྐྱེ་བོ་ལ། །ལག་ནས་འཛིན་པ་ལྟ་བུའི་བློ་ཡོད་ཀྱང་། །ལུགས་ངན་
གོམས་པ་ས་འོག་མུན་ཁྲོད་དུ། །ལེགས་བཤད་གདམས་པ་ཉིན་བྱེད་འོད་མི་འཇུག །དེ་ལྟ་ན་ཡང་ཐུབ་
པའི་བསྟན་པ་ལ། །ཀུན་ནས་མི་ཕྱེད་བརྟན་པའི་བློ་ཡོད་ཅིང་། །བསྟན་པའི་སྙིང་པོ་ལྟ་ངན་ཀུན་
སེལ་བའི། །གཞུང་ལུགས་འདི་ནི་གསལ་བར་བྱ་བའི་ཕྱིར། །ཐུབ་པའི་བསྟན་པ་ལྔ་བརྒྱ་བདུན་པ་
ལ། །བསྟན་པའི་མངའ་བདག་ས་སྐྱ་པ་ཡི་མཐུས། །བསྟན་པའི་རྩ་ལག་ས་ཆེན་ཡོངས་སྐྱོང་བ། །
མི་དབང་གོ་པེ་ལའི་སྲས་ཀྱི་སྲས། །འཛམ་གླིང་བྱང་ཕྱོགས་ཕལ་ཆེར་སྐྱོང་བ་ཡི། །མི་བདག་དེ་མུར་
ཞེས་བྱའི་སྐུ་རིང་ལ། །ས་སྐྱོང་དེ་ཡི་གཙུག་གི་ནོར་བུ་མཆོག །མཁས་མཆོག་གྲགས་པའི་མཚན་ཅན་
བཀའ་དྲིན་ལས། །འཕགས་ པའི་མཚན་ཅན་ཀུན་མཁྱེན་གཉིས་པ་ཡི། །ཞབས་རྡུལ་དྲི་མེད་ཡུན་རིང་
བསྟེན་པ་དང༌། །མཁས་རྣམས་དྲུང་དུ་གཞུང་ལུགས་གོམས་པའི་མཐུས། །སྒྲ་དང་ཚད་མ་སྙན་ངག་
སྡེབ་སྦྱོར་དང་། །གསུང་རབ་ཚུལ་ལ་མི་འཇིགས་སྤོབས་པ་ཅན། །འཆད་རྩོད་རྩོམ་པའི་ཚུལ་ལ་མ་
རྨོངས་པ། །བཙུན་པ་སྟོན་གཞོན་ཞེས་བྱར་གྲགས་པ་ཡིས། །ཐུབ་པའི་བསྟན་པ་གསལ་ཕྱིར་འདི་
བཤད་དོ། །དེ་ལས་བྱུང་བའི་དགེ་བ་དྲི་མ་མེད། །ཉིན་མོར་བྱེད་པའི་འོད་ལྟར་གསལ་བ་དེས། །
སྲིད་ པའི་དམག་རུམ་མ་ལུས་བསལ་བྱས་ཏེ། །ཐར་པའི་འདབ་བརྒྱ་རྣམ་ པར་གསལ་གྱུར་ཅིག།
རྒྱས་ པའི་བསྟན་བཅོས་ ཚད་མ་རྣམས་འགྲེལ་གྱི་རྣམ་ པར་བཤད་པ་གནས་གསུམ་གསལ་བ་ག ངས་་་
ཅན་གྱི་རྒྱན་ཞེས་བྱ་བ་འདི་ནི། ལྔ་བརྒྱ་པ་རྣམས་ཀྱི་ནང་ནས་ཐམས་ཅད་མཁྱེན་པ་གཉིས་པ་ལྟ་བུར་གྱུར་
493)



པ་བླ་མ་དམ་པ་ཆོས་ཀྱི་ རྒྱལ་པོ་རིན་པོ་ཆེ་དང༌། གངས་ཅན་གྱི་ཁྲོད་ཀྱི་རིགས་པ་སྨྲ་བ་རྣམས་ཀྱི་ གཙུག་གི་
ནོར་བུ་ལྟ་བུར་གྱུར་པ་མཁས་པ་ཆེན་པོ་ཞང་མདོ་སྡེ་དཔལ་དང་། ཁ་ཆེའི་པཎྚིཏ་ཆེན་པོ་བི་མ་ལ་ཤི་
དང༌། སྐད་གཉིས་སྨྲ་བ་ཆེན་པོ་ཤོང་སྟོན་སྐུ་མཆེད་ལ་སོགས་པ་མཁས་ པའི་སྐྱེས་བུ་དུ་མའི་ཞབས་ཀྱི་
པད་མོ་ཡུན་རིང་དུ་བསྟེན་པས། ལུང་དང་། རིགས་པ་དང་། སྒྲ་དང་། སྙན་ངག་དང༌། སྡེབ་
སྦྱོར་དང༌། མངོན་བརྗོད་ཀྱི་བསྟན་བཅོས་རྣམས་ལེགས་པར་རྟོགས་ཏེ་འཆད་པ་དང་། རྩོད་པ་དང་། །
རྩོམ་པ་ལ་མི་འཇིགས་ པའི་སྤོབས་པ་ཐོབ་པ། རྩང་ཉང་སྟོད་རྒྱ་གར་གྱི་ཡུལ་གཉིས་པ་བྱུང་བ་བཙུན་པ་
སྟོན་གཞོན་ཞེས་བྱ་བ་ལ། དད་པ་དང༌། བརྩོན་འགྲུས་དང༌། ཤེས་རབ་དང་ལྡན་པ་མེ་ཉག་གི་རིགས་
སུ་བྱུང་བ་ས ངས་རྒྱས་རིན་ཆེན་ཞེས་བྱ་བ་དང༌། སྡེ་སྣོད་འཛིན་པ་ཆོས་ཀྱི་བརྩོན་འགྲུས་ལ་སོགས་ པའི་
བློ་གསལ་རྣམས་ཀྱིས་ཡང་དང་ཡང་དུ་བསྐུལ་བའི་ངོར། བྱ་ལོ་ཟླ་བ་བཅུ་གཅིག་པའི་ཚེས་བཅུ་གཅིག་ལ།
གཟའ་བཀྲ་ཤིས་དང་། སྐར་མ་ཐ་སྐར་གྲུབ་པའི་སྦྱོར་བ་ལ་བབ་པའི་ཚེ། ཚེས་སྤོ ངས་གཉན་ཕུའི་ཆོས་
གྲྭར་ཡོངས་སུ་རྫོགས་པར་སྦྱར་བའོ། །ཕྱོགས་དང་། དུས་དང་། གནས་སྐབས་ཐམས་ཅད་དུ་ཤིན་
ཏུ་བཀྲ་ཤིག་པར་གྱུར་ཅིག། །། དགེའོ། ， 11
96



དཔེ་སྒྲིག་འགན་འཁུར་པ། སུན་ཝུན་ཅིང་།
མདུན་ཤོག་ཇུས་འགོད་པ། རེན་ཞའོ་ཅུས།
རྣམ་འགྲེལ་གྱི་རྣམ་བཤད་གངས་ཅན་གྱི་རྒྱུན།
བཙུན་པ་སྟོན་གཞོན་གྱིས་བརྩམས།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བཀྲམ།
མཚོ་སྔོན་མི་རིགས་པར་ཁང་གིས་དཔར་བཏབ།
1993 ལོའི་ཟླ 12 པར་པར་གཞི་དང་པོ་བསྒྲིགས།
1993 ལོའི་ཟླ 12 བར་པར་ཐེངས་དང་པོ་བརྒྱབ།
ISBN 7-80057-085-1/z•48
དེབ་རེར་སྒོར། 15



(京)新登字058号
责任编辑:孙文景
封面设计:任肖菊
校对:索洛
释量论解说·雪域庄严
(藏文)
尊巴敦雄 著
中国藏学出版社出版
青海省新华书店发行 青海民族印刷厂印刷
开本:787×1092毫米 1/16 印张:31.5 插页:1
1993年12月第1版,1993年12月第1次印刷
印数:1-3,000
ISBN 7-80057-085-1/Z·48(民文)
定 价 :15.00元
